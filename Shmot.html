<html lang="he">
<head runat="server">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Shmot</title>
     <style>
        body {
            margin: 0;
            font-family: Arial, sans-serif;
            direction: rtl;
        }

        .header {
            background-color: #333;
            color: white;
            text-align: center;
            padding: 10px 20px;
            position: fixed;
            top: 0;
            width: 100%;
            z-index: 10;
            font-family:'StamSefaradCLM';
            font-size:1.2rem;
        }

        .menu-toggle {
            position: fixed;
            top: 15px;
            right: 10px;
            background-color: #444;
            color: white;
            border: none;
            padding: 10px;
            font-size: 1rem;
            cursor: pointer;
            z-index: 11;
        }

        .menu {
            position: fixed;
            top: 60px;
            right: 0;
            width: 200px;
            background-color: #444;
            color: white;
            height: calc(100% - 60px);
            overflow-y: auto;
            padding: 10px;
            display: none;
            z-index: 10;
        }

        .menu a {
            display: block;
            color: white;
            padding: 10px;
            margin: 5px 0;
            text-decoration: none;
            border-radius: 5px;
            text-align: center;
        }

        .menu a:hover {
            background-color: #555;
        }

        .content {
            margin: 70px 20px;
        }

        section {
            background-color: #f4f4f4;
            margin-bottom: 20px;
            padding: 20px;
            border-radius: 5px;
            border: 1px solid #ddd;
            
        }

        section h1 {
            font-size: 1.5rem;
            
        }

        section p {
            font-size: 1rem;
            
        }

         .tooltip {
            position: relative;
            cursor: pointer;
            color: blue;
            text-decoration: underline;
        }

        /* בלון הצף */
        .tooltip::after {
           content: attr(data-tooltip); /* Tooltip content */
            position: absolute;
            top: 150%;
            right: 0;
            background-color: #333;
            color: white;
            padding: 10px;
            border-radius: 5px;
            white-space: pre-wrap; /* Allows multiline text */
            visibility: hidden;
            opacity: 0;
            transition: opacity 0.3s ease;
            z-index: 1;
            line-height: 1.5; /* Line spacing */
            width: 200px; /* Fixed width for better formatting */
        }

        /* כאשר העכבר על המילה */
        .tooltip:hover::after {
            visibility: visible;
            opacity: 1;
        }
        @font-face {
            font-family: 'StamSefaradCLM'; /* שם הפונט */
            src: url('Fonts/StamSefaradCLM.ttf') format('truetype'); /* קישור לקובץ הפונט */
            font-weight: normal; /* משקל רגיל */
            font-style: normal;  /* סגנון רגיל */
        }
    </style>
</head>
<body>
     <div class="header">ספר שמות</div>
    <button class="menu-toggle">☰ Menu</button>
    <div class="menu">
        <a href="#section1" style="font-family:'StamSefaradCLM';font-size:1.5rem;">פרשת שמות</a>
 
        </div>
    <form id="form1" runat="server">
    <div class="content">
        <section id="section1">
            <div style="font-family: 'StamSefaradCLM'; font-size: 1.5rem; color: #333; text-align:center"><h1>פרשת שמות</h1></div>
                   <p><b>א.</b> "ואלה שמות" – אפילו שהתורה כתבה כבר את שמותם בחייהם, הם חוזרים ונכתבים
אחרי מותם, להודיע שחביבים הם לפני הקב"ה.
(רש"י)</p>
            <p><b>ב.</b> "וימת יוסף וכל אחיו" - יוסף מת לפני אחיו כי הנהיג את עצמו ברבנות, שהרי היה
מלך. וכל מי שמנהיג את עצמו ברבנות חייו מתקצרים.
(ברכות נב.)</p>
            <p><b>ג.</b> "וימת יוסף וכל אחיו" – רבי אומר, יוסף נפטר לפני אחיו כי חנט את אביו ולא סמך
על הקב"ה שישמור אותו מהתולעים. ורבנן אומרים, בגל ל ששמע שאמרו לו "עבדך
אבי" 5 פעמים מאחיו ועוד 5 פעמים מהמתורגמן ולא מיחה בהם, מת קודם זמנו 10
שנים.
(מדרש רבה)</p>
            <p><b>ד.</b> פטירת אחי יוסף היתה בין השנים 2309-2331 לבריאה.
(סדר הדורות)</p>
            <p><b>ה.</b> "וימת יוסף וכל אחיו וכל הדור ההוא" – ורק אז התחיל השיעבוד. ללמדך שכל זמן
שאחד מהשבטים היה קיים, וגם כל זמן שאלה שירדו למצרים היו חיים, לא היו
המצרים משעבדים את ישראל.
(מדרש רבה)</p>
            <p><b>ו.</b> באותו יום שירד יעקב למצרים ירדו עמו 600,000 מלאכים עליונים.
(זוהר)</p>
            <p><b>ז.</b> ראובן נולד בתאריך י"ד בכסליו ( 2192 ), ומת בגיל 125 שנה.</p>
            <p>שמעון נולד בתאריך כ"ח בטבת ( 2193 ), ומת בן 120 שנה.</p>
            <p>לוי נולד בתאריך ט"ו בניסן ( 2194 ), ומת בן 137 שנה.</p>
            <p>. יהודה נולד בתאריך ט"ו בסיוון ( 2195 ), ומת בן 119 שנה, ויש אומרים 12</p>
            <p>. דן נולד בתאריך ט' באלול ( 2194 ), ומת בן 125 שנה, ויש אומרים 124</p>
            <p>. נפתלי נולד בתאריך ה' בתשרי ( 2195 ), ומת בן 133 שנה, ויש אומרים 13</p>
            <p>גד נולד בתאריך י' בחשוון ( 2196 ), ומת בן 125 שנה.</p>
            <p>אשר נולד בתאריך כ' בשבט ( 2197 ), ומת בן 123 שנה.</p>
            <p>יששכר נולד בתאריך י' באב ( 2190 ), ומת בן 122 שנה.</p>
            <p>. זבולון נולד בתאריך ז' בתשרי ( 2197 ), ומת בן 110 שנה, ויש אומרים 114</p>
            <p>יוסף נולד בתאריך א' תמוז ( 2207 ), ומת בן 110 שנה.</p>
            <p>. בנימין נולד בתאריך ג' בחשון ( 2207 ), ומת בן 115 שנה, ויש אומרים 117</p>
            <p>(הדבר מקובל מדור לדור שבאותו יום שהשבטים נולדו הם גם נפטרו)
(סדר הדורות, ספר הישר, ילקוט שמעוני)</p>
            <p><b>ח.</b> יוסף נפטר בשנת 71 לרדת ישראל למצרים. ובשנת 72 ברחו צפו בן אליפז ואנשיו
מהכלא במצרים והלכו לאנגיאס מלך אפריקה וקיבל אותם בכבוד גדול. וצפו היה תמיד
מנסה לשכנע את אנגיאס לעשות מלחמה עם מצרים, אבל אנגיאס ידע את גבורת בני
יעקב ולא רצה להילחם. ובשנת 74 מת זבולון בן 114 שנה, ובשנת 75 מת שמעון בן
120 . וצפו היה עדיין מנסה לשכנע את אנגיאס לרדת למצרים ושמע לו. ובאו עם צבא
רב לכיוון מצרים והיה שם נער אחד שיודע לעשות קסמים. והוא היה בן 15 ושמו בלעם
בן בעור. אמר להם שבמלחמה שתהיה, המצריים ובני יעקב ינצחו אותם. וכששמע כך
אנגיאס התיאש וחזר למקומו ולא נלחם. וצפו כעס על זה ומרד בו וברח לכיתים וקיבלו
אותו שם בכבוד גדול כי היה שר הצבא של אנגיאס. ופעם נאבד השור של צפו וחיפש
אותו ומצא במערה אחת חיה גדולה שמחציה ולמעלה היתה דמות אדם ומחציה ולמטה
דמות חיה. והיא היתה אוכלת את השור. ומיד קם צפו והרגה בחרבו. וכששמעו על כך
אנשי כיתים שמחו מאוד וכל פעם בשנה, היו עושים לו יום חג. ונלחם הרבה מלחמות
בשביל אנשי כיתים, ולבסוף שמו אנשי כיתים את צפו מלך עליהם [ומלך שם 50 שנה].
ובאותה שנה שהיתה 79 לרדת ישראל למצרים, מת ראובן בן 125 , ובשנת 80 מת דן בן
124 , ובשנת 81 מת יששכר בן 122 , ובשנת 82 מת אשר בן 123 , ובשנת 83 מת גד והי הבן 125 במותו. ובשנת 84 לקח הדד את כל חילו ואת כל בני עשיו והיו 400,000 איש
ובאו להילחם עם מואב. בני מואב פחדו מאוד ושלחו לבני מדין שיבואו לעזור להם ובני
מדין באו לעזור להם ונלחמו עם הדד מלך אדום. ומתו מבני מואב ובני מדין כ 2,000-
איש וכשראו בני מואב שקשה להם להילחם עזבו את בני מדין וברחו. ובני מדין לא
ידעו את מחשבות בני מואב והמשיכו להילחם והדד וחילו הרגו אותם ולא נשאר מהם
אף אחד. ואחר כך המשיך למואב והם נכנעו לו והיה גם מולך עליהם וחזר לארצו.
ולאחר שנה כששמעו אנשי מדין איך שנפלו כל האנשים שלהם במלחמה בגלל שמואב
עזבו אותם. רצו להינקם בבני מואב ושלחו לכל בני קדם שיבואו לעזור להם ובאו
להילחם במואב. וכששמעו בני מואב כך פחדו מאוד וקראו למלך אדום שיבוא לעזור
להם. והדד בא עם כל חילו לעזור לבני מואב והיתה ביניהם מלחמה חזקה וניצחו בסוף
את בני מדין ובני קדם וברחו. ומאז היתה שנאה גדולה בין מואב למדין, ומי שהיה
ממדין ונמצא במואב מת בחרב, וכן מי שממואב ונמצא במדין מת בחרב. בשנת 86 מת
יהודה בן 129 , ובשנת 87 מת בנימין בן 117 , ובשנת 89 מת נפתלי בן 132 , ובשנת 91
לירידת ישראל למצרים שהיתה שנת 13 למלכות צפו על בני כיתים, באו בני אפריקה
על בני כיתים לקחת מהם שלל [בגניבה], ובא צפו ואנשיו ונלחמו איתם והרג מהם
הרבה והם ברחו. וכששמע כך אנגיאס מלך אפריקה כעס מאוד ופחד מצפו. ובשנת 93
מת לוי במצרים. וכשראו המצרים שמתו כל השבטים. התחילו לענות את בני ישראל
ולקחו מהם את כל הדברים הטובים שנתן להם יוסף. ובשנת 102 מת פרעה מלך מצרים,
והמליכו את מלול בנו במקומו. והיה בן 26 במלכו ומלך 94 שנים וקראו שמו פרעה.
ובאותו זמן באו עוד פעם אנשי אפריקה אל בני כיתים לגנוב מהם דברים וצפו ואנשיו
נלחמו בהם והרגו את כולם. וכששמע כך אנגיאס הכין את כל חילו לעשות מלחמה עם
צפו, וקרא ללוקוש אחיו שיבוא עם כל חילו לעשות מלחמה עם צפו ובני כיתים. והיו
הרבה מאוד אנשים ובאו להילחם. וכששמע כך צפו פחד מאוד ושלח למלך אדום ובני
עשיו שיבואו לעזור לו להילחם, ואמרו לו שיש בינהם שלום ולא יוכלו להילחם עם
אנגיאס, וצפו ואנשיו ובני כיתים היו רק 3,000 ויצאו להילחם בפחד גדול, ואמרו בני
כיתים לצפו להתפלל לפני הקב"ה שיציל אותם כי שומע לכל מי שבוטח בו. וצפו
התפלל לפני הקב"ה שיעזור לו ויציל אותו בזכות אבותיו אברהם ויצחק. והקב"ה שמע
לו ונלחם והרג עד הערב כ 400,000- איש מאנשי אנגיאס ולוקוש אחיו. וכשראה אנגיאס
שמתו אנשיו שלח לכל יושבי אפריקה שיבואו לעזור לו במלחמה ובאו כולם והיו
300,000 איש. לאחר 10 ימים התחדשה המלחמה בן צפו ואנגיאס והרגו מאנשי אנגיאס
2,000 איש וגם סוסיפטר שר צבא אנגיאס מת במלחמה וכשראו כך ברחו מצפו והרג
מהם עוד בדרך. ואנגיאס ולוקוש אחיו ברחו וחזרו לארצם ופחדו מאוד מצפו ולא נלחמו
איתו יותר. ובלעם בן בעור היה באותו זמן עם אנגיאס וכשראה שהפסיד הלך אל צפו ושם קיבלו אותו בכבוד גדול כי ידעו את חכמתו. וצפו בדק וראה שאף אחד מאנשיו
לא מת ועשה משתה ושמחה וחידש את מלכותו. אבל שכח את הקב"ה שהציל אותו
והמשיך לעבוד עבודה זרה. ובאותו זמן כשראה צפו שניצח את כל בני אפריקה נתיעץ
עם בני כיתים ללכת להילחם עם מצרים ובני ישראל כי שמע שמתו יוסף ואחיו וכל
גיבורי מצרים, ושלח שליחים למלך אדום וכל בני עשיו שיבואו לעזור לו להילחם עם
בני ישראל והסכימו ובאו כולם לכיוון מצרים וחנו בחברון. ומהלך כל האנשים שבאו
להילחם היה מהלך שלשת ימים והיו הרבה מאוד. וכששמעו כך המצרים באו גם הם
למלחמה והיו 300,000 איש וגם קראו לבני ישראל שהיו בארץ גושן שיבואו לעזור להם
במלחמה. ובאו מבני ישראל 150 איש, ומצרים אמרו שהם ילחמו בהתחלה ואם יפסידו
אז בני ישראל יבואו לעזור להם. וצפו מלך כיתים והדד מלך אדום וכל הצבא שלהם
חנו בבקעת פתרוס והיה שם בלעם בן בעור ואמרו לו שיעשה קסם ויראה מי ינצח
במלחמה אבל לא הצליח לעשות קסם כי הקב"ה רצה שצפו וכל עמו יפלו בידי בני
ישראל שבטחו בקב"ה. בהתחלה באו מצרים להילחם והיו 300,000 איש והמלכים היו
יותר חזקים מהם והרגו מהם 180 איש ומאנשי המלכים נפלו 30 איש. וברחו כל מצרים
מהמלכים ואז באו ישראל שהיו 150 איש והתפללו שהקב"ה יעזור להם וכך היה ונלחמו
עם המלכים מכה חזקה, והמצרים ברחו מישראל והשאירו אותם לבד והתחבאו בדרך.
ובני ישראל הרגו ממחנות המלכים הרבה מאוד וברחו להם, והרגו מהם ישראל בדרך
עוד כ 2,000- איש ומבני ישראל לא מת אחד והקב"ה הכניס פחד גדול במלכים וכולם
ברחו מבני ישראל, ובני ישראל רדפו אחריהם עד גבול ארץ כוש. וכשראו הישראלים
שהמצרים ברחו להם הרגו כל מצרי שראו בחזרה למצרים ולארץ גושן, ומתו מהמצרים
עוד 200 איש. וכשראו כך המצרים באו לפרעה ואמרו שעם ישראל הרבה מאוד וצריך
להשמיד אותם.
(ספר הישר)</p>
            <p><b>ט.</b> טעמים לשיעבוד מצרים: (ילקוט מעם לועז)</p>
            <p><b>א.</b> כדי שיקבלו עליהם עול התורה בשמחה, בגלל כל היסורים שעברו עליהם.</p>
            <p><b>ב.</b> כדי לטהרם מטומאת עבודה זרה, על ידי היסורים שעברו.</p>
            <p><b>ג.</b> בגלל שביטלו את מצוות המילה.</p>
            <p><b>ד.</b> בגלל קטרוג השטן על כך שיעקב לקח ברמאות את הברכות מעשיו.</p>
            <p><b>ה.</b> בגלל שהשר של מצרים ששמו אמון, קטרג על מכירת יוסף והצער שאחיו גרמו לו.</p>
            <p><b>ו.</b> בגלל שליעקב היה צער בגלל מכירת יוסף 22 שנה. ומכיוון שהשבטים גרמו לו
את זה, נתחייב כל שבט להיות בגלות וצער 22 שנה, וכל השבטים ביחד זה 220
שנה. ובגלל שכל השבטים מתו בחוץ לארץ וזה היה להם צער, נתחסרו לכל אחד
שנה וביחד 10 שנים, ולכן היו בשיעבוד 210 שנה.
(מעם לועז)</p>
            <p><b>י.</b> "ובני ישראל פרו וישרצו" – כל אחת היתה יולדת 6 בבת אחת ויש אומרים 12
בבת אחת.
(מדרש רבה)</p>
            <p><b>יא.</b> "ויקם מלך חדש" – יש אומרים שהיה חדש ממש, ויש אומרים, לא חדש אלא
הגזירות שלו התחדשו, כי לא כתוב על המלך הקודם שמת.
(סוטה יא.)</p>
            <p><b>יב.</b> "אשר לא ידע" – עשה עצמו כאילו לא יודע.
(סוטה יא.)</p>
            <p><b>יג.</b> "ויקם מלך חדש" - זה פרעה שהיה בזמן יוסף וחידש את גזירותיו, כי אמרו לו
יועציו שרוצים לאבד את ישראל ולהרע להם. אמר להם פרעה בזכותם אנחנו חיים
ויוסף הציל אותנו מהרעה ואיך תרעו להם? וכששמעו כך הורידוהו ממלכותו 3 חודשים
ואז נכנע להם.
(מדרש רבה)</p>
            <p><b>יד.</b> "הבה נתחכמה לו" – היה צריך לומר "להם" ולא לו? אלא אמרו נתחכם למושיען
של ישראל שהוא מחזיר מידה כנגד מידה, ואם נדון אותם באש או בחרב כך גם יחזיר
לנו ולכן נדון אותם במים. והקב"ה נשבע שלא יביא מבול ולכן לא יוכל לתת לנו עונש.
אבל הם לא ידעו שהקב"ה נשבע לא להביא מבול על כל העולם, אבל הוא מביא על
אומה אחת. וגם הוא לא מביא להם, אבל הם באים לתוכו.
(סוטה יא.)</p>
            <p><b>טו.</b> "ועלה מן הארץ" – היה צריך לומר "ועלינו מן הארץ"? אלא אמר ר' אבא, כמו
אדם שמתכוון על עצמו אבל אומר את הקללה על משהו אחר.
(סוטה יא.)</p>
            <p><b>טז.</b> "וישימו עליו" – היה צריך לומר "וישימו עליהם"? אלא מלמד שלקחו לבנים ושמו
על צווארו של פרעה ועבד עימהם. ומי שאמר שהוא מפונק ולא יכול לעבוד הראו לו
שגם פרעה עובד וכך כולם התחילו לעבוד. למעט שבט לוי שהמשיך לשבת וללמוד
תורה, ולכן לא היה בשיעבוד.
(סוטה יא., ספר הישר)</p>
            <p><b>יז.</b> "את פיתום ואת רעמסס" – כל פעם שהיו גומרים לבנות אותם הם היו נופלים, ואז
היו צריכים לבנות מחדש.
(סוטה יא.)</p>
            <p><b>יח.</b> "את פיתום ואת רעמסס" – הערים האלה נחרבו כשיהודה צעק צעקה גדולה בזמן
הויכוח עם יוסף על בנימין ולכן היו צריכים לבנותם.
(ילקוט מעם לועז על ויגש)</p>
            <p><b>יט.</b> "למען ענותו" – היה צריך לומר למען ענותם? אלא למען ענותו של פרעה ואז יסבלו
ישראל.
(סוטה יא.)</p>
            <p><b>כ.</b> פרעה נתן עצה שהמצרים יעבדו ביחד עם ישראל ויתנו להם כסף ולאט לאט יעזבו
אותם ויהיו שוטרים עליהם, וכך עשו המצרים, אבל שבט לוי לא התפתה מהכסף
והמשיכו ללמוד תורה ולכן לא היו בשיעבוד.
(ספר הישר)</p>
            <p><b>כא.</b> בשנת 125 לירידת ישראל למצרים כשראו שהעצה שלהם לא הצליחה ובני ישראל
המשיכו להתרבות אמרו למלך שיתן להם פתרון איך להמעיט את בני ישראל, ואז קם
איוב העוצי שהיה מיועצי המלך ואמר שתהיה גזירה שכל בן שיולד יהרגו אותו וכך
ציוה פרעה למילדות, אבל הם לא שמעו לו.
(ספר הישר)</p>
            <p><b>כב.</b> שבט לוי לא היה בשיעבוד כי לא התפתה לעצת פרעה לצאת ולעבוד, כי ידעו
שצריכים בעתיד לשאת את ארון ה', לכן הם ישבו ועסקו בתורה ולא נכללו בשיעבוד.
(סוטה יא:, חזקוני)</p>
            <p><b>כג.</b> פרעה שינה את שמות יוכבד ומרים לשפרה ופועה, כי ידע שכך בשמות מצריים
תהיה לו יותר השפעה עליהם לבצע את המשימה האכזרית שביקש.
(מעינה של תורה)</p>
            <p><b>כד.</b> בזמן גירושיה של יוכבד מעמרם, נישאה לאליצפן בן פרנך וילדה את אלדד ומידד.
(יונתן בן עוזיאל - בהעלותך)</p>
            <p><b>כה.</b> עמרם בא בגלגול חזקיהו, וכמו שעמרם גירש את אשתו ואחריו כולם, כי אמר אין
טעם להביא ילדים שפרעה יהרגם, ובתו הוכיחה אותו שאסור לו להתערב בענייני ה'
ושמע לה, כך חזקיהו לא רצה להביא ילדים כי צפה שירשיעו. והוכיחו ישעיהו, ואז
התחתן ותיקן.
(גלגולי נשמות)</p>
            <p><b>כו.</b> עמרם לקח את יוכבד לאישה כשהיתה בת 126 וילדה בת וקראה שמה מרים, כי
בימים ההם מררו מצרים את חיי ישראל. וילדה עוד בן וקרא שמו אהרן כי בימי הריונה
התחיל פרעה להרוג כל זכר שיולד.
(ספר הישר)</p>
            <p><b>כז.</b> באותם הימים מת צפו בן אליפז בן עשיו מלך כיתים, ומלך תחתיו יואניוש שהיה
מגיבורי בני כיתים. ומלך 50 שנה. אחרי מות צפו, ברח בלעם בן בעור מארץ כיתים ובא
למצרים, ושם קיבלו אותו בכבוד גדול והיה יועץ לפרעה. וישב עם כל שרי המלך כי
כולם הכירו בחכמתו.
(ספר הישר)</p>
            <p><b>כח.</b> "ובכל עבודה בשדה" – המצרים היו מפרידים אותם מנשותיהם כדי שלא יביאו
עוד ילדים. אבל היה נס וכשהנשים היו שואבות מים מהבאר היו נכנסים בתוך הכד
דגים קטנים. ובמים האישה היתה נותנת לבעלה לשתות, וגם היתה מחממת מים
ושוטפת אותו. ומהדגים היתה נותנת לו לאכול. והנשים היו מנחמות את הגברים
שלבסוף יגאלו ממצרים, וכך הגברים היו מתחזקים והיו מביאים עוד ילדים.
(ילקוט שמעוני)</p>
            <p><b>כט.</b> "כן ירבה וכן יפרוץ" – היה צריך לומר "כן רבו וכן פרצו"? אלא אמר ריש לקיש,
רוח הקודש אומרת אתם אומרים פן ירבה ואני אומר כן ירבה.
(סוטה יא., רש"י)</p>
            <p><b>ל.</b> "ויקוצו" – שהיו בעיניהם כקוצים.
(סוטה יא.)</p>
            <p><b>לא.</b> "בפרך" – ר' אליעזר אומר, בפה רך כי בהתחלה דיברו איתם יפה שיעבדו, ואחר
כך נהיו שוטרים עליהם. ר' שמואל אומר, בפריכה שהיו שוברים את גופם.
(סוטה יא:)</p>
            <p><b>לב.</b> "בפרך" – אמר ר' שמואל, מלמד שהיו מחליפים את מלאכת האנשים לנשים, ואת
מלאכת נשים לאנשים.
(סוטה יא:)</p>
            <p><b>לג.</b> "אשר שם האחת שפרה ושם השנית פועה" – שפרה נקראת כך על שם שמשפרת
את הולד כשיוצא מאימו. ויש אומרים שנקראת כך בגלל שפרו ורבו ישראל בימיה והיא
יוכבד. פועה זו מרים, ביתה של יוכבד, ונקראת כך על שם שפועה ומדברת עם הולד.</p>
            <p><b>לד.</b> אומרים שהיתה פועה (מדברת) ואומרת, עתידה אימי שתלד בן שיושיע את
ישראל.
(סוטה יא:)</p>
            <p><b>לה.</b> פרעה שינה את שמותן לשמות מצריים כדי שיוכל להשפיע עליהם להגשים את
תוכניתו האכזרית.
(מעינה של תורה)</p>
            <p><b>לו.</b> "על האבנים" – אמר ר' חנן, פרעה מסר להם סימן ואמר, כשהאישה עומדת ללדת
הירכיים שלה מצטננות כאבנים. ויש אומרים שאבנים זה מושב של האישה.
(סוטה יא:, רש"י)</p>
            <p><b>לז.</b> "אם בן הוא" – אמר ר' חנינא פרעה מסר להם סימן ואמר שאם הוא בן אז פניו
למטה כשנולד, ובת פניה למעלה.
(סוטה יא:)</p>
            <p><b>לח.</b> "כאשר דיבר אליהן" – אמר ר' יוסי מלמד שתבע אותן לדבר עבירה ולא שמעו
לו.
(סוטה יא.)</p>
            <p><b>לט.</b> "ותחיין את הילדים" – לא רק שלא המיתו אותם, אלא גם היו מספקות להם מים
ומזון ודואגים שיהיו בריאים.
(סוטה יא:)</p>
            <p><b>מ.</b> "ויעש להם בתים" – יש אומרים שזה בתי כהונה ולויה שהם אהרן ומשה, ויש
אומרים בתי מלכות כי דוד יצא ממרים.
(סוטה יא:)</p>
            <p><b>מא.</b> "וכל הבת תחיון" – פרעה רצה להחיות את הנקבות בכדי להתחתן עימם. שהרי
המצרים היו שטופים בזימה.
(מדרש רבה)</p>
            <p><b>מב.</b> "וייטב אלוהים למילדות" – הטובה שלהם היתה שפרעה לא הרע להם.
(מדרש רבה)</p>
            <p><b>מג.</b> בשנת 130 לירידת ישראל למצרים חלם פרעה חלום, ובו ראה איש זקן אחד מביא
לפניו מאזנים. ובידו לקח את כל זקני מצרים וכל השרים ושם אותם בכף מאזנים אחת,
ולקח טלה ושם בכף מאזנים השניה, והוא הכריע את כולם. ומיד התעורר פרעה. וקרא
לכל חכמיו וסיפר להם את החלום. ובלעם אמר שעתיד לצאת בן מישראל והוא יכריע
את כל מצרים ויוציא את בני ישראל. ולכן צריך לאבד אותם כמה שיותר מהר. ואמר
לו פרעה תן לי עצה מה לעשות כדי שיאבדו, אמר לו בלעם קודם תקרא ליועצים ואחר
כך אני אדבר. וקרא פרעה לשני היועצים שלו - יתרו ואיוב, שיתנו פתרון. ויתרו אמר
לפרעה שהעם הזה האלוקים שלהם בחר בהם ולא תוכל להם ולכן תפסיק לענות אותם
ולהרגם. ואם אתה לא רוצה אותם, תשלח אותם אל ארץ כנען. ופרעה כעס מאוד
ששמע את דברי יתרו. ויתרו קם בבושה ולקח את מטה יוסף והלך למדין. ואז אמר
פרעה לאיוב שיתן לו עיצה ואיוב אמר שפרעה יעשה מה שירצה. ואז בלעם אמר
שפרעה יגזור שכל בן שיולד ישליכו אותו ליאור וכך עשה פרעה. וכששמעו בני ישראל
את הדבר הזה חלק מהם נפרדו מנשותיהם. והנשים שילדו הלכו לשדה וילדו שם וחזרו
לבתיהם. והקב"ה היה שולח מלאכים שיטפלו בתינוקות, והאדמה היתה בולעת אותם
עד שגדלו, ומוציאה אותם. ואחר כך היו חוזרים אל הוריהם. ואם המצרים היו מוצאים
ילד שנולד, מיד לקחו אותו בחזקה מהוריו וזרקו אותו ליאור.
(ספר הישר)</p>
            <p><b>מד.</b> פרעה רצה להרוג את יתרו בגלל שלא שמע לעצתו להרוג את בני ישראל, אבל
יתרו ברח. ויש אומרים שגם יתרו יעץ עצה רעה כמו בלעם אבל אחר כך התחרט וחטאו
התכפר לו לגמרי.
(ילקוט מעם לועז)</p>
            <p><b>מה.</b> אמר ר' חייא, שלשה היו בעצה איך להרע לישראל, בלעם איוב ויתרו. בלעם שיעץ
רע על ישראל נהרג בחרב, איוב ששתק נידון ביסורים, יתרו שברח משם זכה שישבו
בניו בלשכת הגזית שהיתה בבית המקדש.
(מדרש רבה)</p>
            <p><b>מו.</b> מאז שנגזירה הגזירה להשליך את התינוקות ליאור הושלכו 10,000 תינוקות. ויש
אומרים 100,000 תינוקות. והקב"ה עשה נס והגלים הביאו אותם לאדמה והיו שתי
אבנים שמזינים אותם.
(ילקוט מעם לועז)</p>
            <p><b>מז.</b> "לכל עמו" – אמר ר' יוסי, שלש גזירות גזר פרעה, בתחילה "אם בן הוא והמיתן
אותו", ואחר כך גזר "היאורה תשליכוהו", ולבסוף גזר גם על עמו.
(סוטה יב.)</p>
            <p><b>מח.</b> "לכל עמו" – אמרו אצטגניני פרעה לפרעה שאותו יום נולד מושיען של ישראל
ולא יודעים או הוא מישראל או מהמצרים. ולכן גזר לכל עמו שישליכו את התינוקות
ליאור.
(רש"י)</p>
            <p><b>מט.</b> "היאורה תשליכוהו" – ראו איצטגניני פרעה שמושיען של ישראל לוקה במים ולכן
גזרו להשליך ליאור. אבל לא ידעו שלוקה בגלל המים שהוציא מהסלע על ידי המכה,
ובגלל זה לא נכנס לארץ.
(סוטה ב:)</p>
            <p><b>נ.</b> "וילך איש" – אמר ר' יהודה, הוא הלך בעצת ביתו. כי עמרם היה גדול הדור. וכיוון
שגזר פרעה להשליך כל מי שנולד ליאור, גרש את אשתו כי אמר שלא כדאי להביא
ילדים. וכך עשו כולם. ואמר לו ביתו מרים, גזירתך קשה משל פרעה. כי פרעה גזר רק
על הזכרים, ואתה גוזר גם על הנקבות. ופרעה גזר רק בעולם הזה, ואתה גם גוזר לעולם
הבא. כי אלו שנולדים ומתים הולכים לחיי העולם הבא אבל אלה שלא נולדו בכלל לא ילכו לעולם הבא. ופרעה הרשע לא בטוח אם גזירתו תתקיים או לא, אבל אתה צדיק
ובוודאי גזירתך מתקיימת. ולכן החזיר את אשתו. וכך עשו כולם והחזירו את נשותיהם.
(סוטה יב:)</p>
            <p><b>נא.</b> לאחר גירושי יוכבד מעמרם, נישאה לאליצפן בן פרנך, וילדה את אלדד ומידד.
(תרגום יונתן על פרעה בהעלותך)</p>
            <p><b>נב.</b> מרים היתה מתנבאת ואומרת עתידה אימי שתלד בן שיושיע את ישראל ואז עמרם
החזיר את אשתו.
(ספר הישר)</p>
            <p><b>נג.</b> "ויקח את בת לוי" – היה צריך לומר ויחזור ויקח? אלא מלמד שעשה בה מעשה
ליקוחין והושיב אותה בחופה, ואהרן ומרים היו שרים ורוקדים לפניה, ומלאכי השרת
אומרים "אם הבנים שמחה".
(סוטה יב.)</p>
            <p><b>נד.</b> "את בת לוי" – היא היתה בת 130 ואיך נקראת בת? אלא מלמד שנולדו בה סימני
נערות. שחזר לה היופי, ונתפשטו הקמטים, ונתעדן הבשר.
(סוטה יב.)</p>
            <p><b>נה.</b> "כי טוב הוא" – ר' מאיר אומר טוב שמו, ר' יהודה אומר טוביה שמו. ר' נחמיה אומר
הגון לנביאות הוא. ויש אומרים שנתמלא הבית כולו אורה כשנולד.
(סוטה יב.)</p>
            <p><b>נו.</b> "ותצפנהו שלשה ירחים" – היא ילדה בחודש השביעי ולכן המצרים לא חיפשו
אצלה, כי חיכו שלשה חודשים נוספים כדי שתגיע לחודש התשיעי.
(מדרש רבה)</p>
            <p><b>נז.</b> "ולא יכלה עוד הצפינו" - כל מקום ששמעו המצרים שיש תינוק, היו מביאים תינוק
שהיה בוכה. ואותו תינוק שהיה מוחבא היה גם בוכה, וכך מצאו את התינוקות.
(סוטה יב., ספר הישר)</p>
            <p><b>נח.</b> משה רבנו נולד בז' באדר בשנת 2368
(סדר הדורות)</p>
            <p><b>נט.</b> "תיבת גומא" – זה גומי. משום שיכול לעמוד בפני דבר רך וקשה, והוא רך.
(סוטה יב.)</p>
            <p><b>ס.</b> "בחמר ובזפת" - חמר מבפנים וזפת מבחוץ כדי שלא יריח אותו צדיק ריח רע.
(סוטה יב.)</p>
            <p><b>סא.</b> "ותשם בסוף" - ר' אליעזר אומר זה ים סוף, ר' שמאול אומר אגם.
(סוטה יב.)</p>
            <p><b>סב.</b> באותו זמן שמשה הושלך ליאור, אמרו איצטגניני פרעה שהמושיע כעת הושלך
ליאור ובטלו את הגזירה להשליך כל ילוד ליאור.
(סוטה יב:)</p>
            <p><b>סג.</b> "ותתצב אחותו" – מרים המתינה למשה, ולכן המתינו לה ישראל במדבר 7 ימים.
(סוטה ט:)</p>
            <p><b>סד.</b> "לדעה מה יעשה לו" – מרים היתה נביאה והיתה אומרת עתידה אימי שתלד בן
שיושיע את ישראל, וכשנולד משה נתמלא הבית כולו אורה. ואמר לה אביה, בתי
נתקיימה נבואתך. וכשהושלך משה ליאור אמר לה ביתי היכן נבואתך? ולכן היתה מחכה
לראות מה יהיה בסוף נבואתה.
(סוטה יג.)</p>
            <p><b>סה.</b> "לרחוץ על היאור" – אמר ר' יוחנן, מלמד שירדה לרחוץ מגילולי בית אביה ולא
האמינה יותר בעבודה זרה.
(סוטה יב:)</p>
            <p><b>סו.</b> "לרחוץ על היאור" – רבנן אומרים, בת פרעה היתה מצורעת ולכן ירדה לרחוץ
במים, וכשנגעה בתיבה של משה נתרפאה ולכן אהבה אותו.
(מדרש רבה)</p>
            <p><b>סז.</b> "לרחוץ על היאור" – בתיה ירדה לרחוץ ביאור כי באותו יום היה חם מאוד.
(ספר הישר)</p>
            <p><b>סח.</b> "ונערותיה הולכות" – הכוונה למיתה. כי כשבאה בתיה להוציא את משה מהמים,
אמרו לה נערותיה אביך גזר גזירה ואת הולכת ומבטלת אותה ומצילה תינוק ישראלי?
ובא גבריאל המלאך והרג את כולן, חוץ מאחת שנשארה לה משום כבודה.
(סוטה יב:)</p>
            <p><b>סט.</b> "ותשלח את אמתה" – זו שפחתה, ויש אומרים שנארכה ידה 60 אמה והביאה את
התיבה.
(סוטה יב)</p>
            <p><b>ע.</b> בתיה בת פרעה גלגולה של חוה, ומשה הוא גלגול של הבל. ולכן נקראת בתיה כי
היתה יציר כפיו של ה', וחמלה על משה שהוא הבל בנה.
(גלגולי נשמות)</p>
            <p><b>עא.</b> "ותראהו את הילד" – היה צריך לומר "ותראה"? אלא מלמד שראתה עמו שכינה.
(סוטה יב:)</p>
            <p><b>עב.</b> "מילדי העברים זה" – אמר ר' יוסי, בתיה ידעה שהוא מילדי העברים כי היה מהול.
(סוטה יב:)</p>
            <p><b>עג.</b> "מינקת מן העבריות" – דווקא מהעבריות כי הביאה אותו לנשים מצריות ולא רצה
לינוק מהם, כי עתיד לדבר עם הקב"ה.
(סוטה יב:)</p>
            <p><b>עד.</b> "ותביאהו לבת פרעה" – היתה בת פרעה מנשקת ומחבקת אותו. ובכלל, כולם רצו
לראות את יפיו, אך לא הוציאה אותו כדי שלא תשלוט בו עין הרע.
(מדרש רבה)</p>
            <p><b>עה.</b> בתיה נקראה כך במשמעותה גם בשמה המצרי, כי פרעה החשיב עצמו אל וקרא
לביתו בתיה.
(מעינה של תורה)</p>
            <p><b>עו.</b> "ותקרא שמו משה" – לומדים מכאן שכרן של גומלי חסדים, שהתורה קוראת לו
דווקא בשם שנתנה לו בתיה מתוך שבעת שמותיו.
(מדרש רבה)</p>
            <p><strong>עז.</strong> "והנה נער בוכה" – הוא היה ילד וקולו היה כנער. ר' נחמיה אומר שאימו עשתה
לו חופה של נעורים, ולכן נקרא נער.
(מדרש רבה)</p>
            <p><strong>עח.</strong> "בוכה" – היה בוכה כי התרחק מאחותו. דבר אחר, הוא היה כנער גדול ולא בכה,
אבל גבריאל המלאך בא ונתן לו מכה כדי שיבכה, ואז ראתה אותו בת פרעה.
(מדרש רבה)</p>
            <p><strong>עט.</strong> "היליכי" – נתנבאה ולא ידעה מה נתנבאה ואמרה 'שילכי' – הכוונה שלך.
(מדרש רבה)</p>
            <p><strong>פ.</strong> "ויגדל הילד" – היה 24 חודשים אצל אימו עד שגמרה להניקו.
(מדרש רבה)</p>
            <p><strong>פא.</strong> יש אומרים שמשה לא ינק גם מהעבריות, אלא רק מיוכבד.
(ילקוט מעם לועז)</p>
            <p><strong>פב.</strong> משה נולד בשבת ב-ז' באדר שנת 2368
(קידושין לח., סדר הדורות)</p>
            <p><strong>פג.</strong> בשכר המעשה של בת פרעה נכנסה לגן עדן בעודה בחיים.
(ילקוט שמעוני)</p>
            <p><strong>פד. </strong>"ותקרא שמו משה" – הכוונה שקראה לו שם בלשון מצרי שמשמעותו משה,
והתורה קראה אותו בלשון עברי משה.
(דעת זקנים מבעלי התוספות)</p>
            <p><strong>פה.</strong> בשכר המעשה של בת פרעה לא קבלה את 10 המכות שבאו על מצרים.
(ספר הישר)</p>
            <p><strong>פו.</strong> 7 שמות נקראו למשה על ידי 7 אנשים מסיבות שונות:</p>
            <p><strong>א)</strong> בתיה בת פרעה קראה את שמו מש ה, כי מן המים משיתיהו.</p>
            <p><strong>ב)</strong> עמרם אביו קרא את שמו חבר, כי בשבילו התחבר עם אשתו לאחר שנתגרש ממנה.</p>
            <p><strong>ג)</strong> יוכבד אימו קרא השמו יקותיאל, כי קיוותה לו מאת הקב"ה שיביא אותו לה.</p>
            <p><strong>ד)</strong> מרים אחותו קראה את שמו ירד, כי ירדה אחריו אל היאור לראות מה יהיה
בסופו.</p>
            <p><strong>ה)</strong> אהרן אחיו קרא את שמו אבי זנוח, כי בגללו חזר אביו אל אימו לאחר שזנח
אותה.</p>
            <p><strong>ו) </strong>קהת אביו של עמרם קרא את שמו אביגדור, כי בגללו גדר הקב"ה את הגזירה
ויותר לא השליכו ילדים ליאור.</p>
            <p><strong>ז)</strong> המינקת שלו קראה את שמו אבי שוכו, כי בסוכה (במסתור). הוצפן שלשה ירחים
מפני המצרים.
(ספר הישר)</p>
            <p><strong>פז.</strong> כשהחל הקב"ה לגאול את ישראל כל ישראל קראו את שמו של משה שמעיה בן
נתנאל, כי בימיו שמע הקב"ה את ישראל והציל אותם מידם של המצרים.
(ספר הישר, ילקוט מעם לועז)</p>
            <p><strong>פח.</strong> כשראה פרעה שבני ישראל המשיכו להתרבות, גזר שכל מי שלא יגמור את עבודתו
באותו יום, יקחו את בנו הקטן וישימו אותו במקום הלבנים. וכך היו עושים המצרים
לבני ישראל.
(ספר הישר)</p>
            <p><strong>פט. </strong>בשנה השלישית ללידת משה, ישב פרעה לאכול, ואלפרעונית המלכה ישבה מימינו,
ובתיה בתו ומשה ישבו משמאלו. ומשה לקח את כתר פרעה מעל ראשו, ושם על ראשו.
והשרים שהיו שם התפלאו מאוד. ופרעה שאל מה אתם אומרים על מה שעשה נער
זה? ובלעם קם ואמר שהנער הזה הוא יוציא את ישראל ויכניע את מצרים ולכן צריך
להרגו עכשיו כדי שלא יגדל. ואמר פרעה שיכנס את חכמי מצרים לראות אם באמת
צריך להרגו או לא, וכינס את כל חכמי ושרי מצרים. ובא המלאך גבריאל כמו אחד
השרים ואמר לפרעה שיקחו צלחת של אבני שוהם, ויקחו צלחת של גחלים, וישימו
לפני הנער. ואם ישלח ידו ויקח מן השוהם אז סימן שמבין מה עושה וצריך להרגו. ואם
ישלח ידו לגחלים, נדע שמה שעשה זה מעשה ילדות ולא צריך להרגו. ופרעה הסכים
וכך עשו. ומשה התכוון להושיט ידו לאבני השוהם ובא המלאך והזיז ידו ולקח מהגחלים
והכניס לתוך פיו ונכווה. ואז אמרו כולם שמה שעשה זה לא מרמז על משהו אלא רק
מעשה ילדות וניצל.
(ספר הישר, ילקוט שמעוני)</p>
            <p><strong>צ.</strong> יש אומרים שיתרו נתן את העיצה שיביאו קערה של זהב ושל גחלים ויראו ממה
יקח משה, ובא משה להושיט ידו לזהב וירד גבריאל המלאך והזיזה לגחלים.
(מדרש רבה)</p>
            <p><strong>צא. </strong>נכוותה לשונו של משה כדי לכפר על החלב של המצריות שהכניסו לתוך פיו בכוח.
(ילקוט מעם לועז)</p>
            <p><strong>צב.</strong> "ויגדל משה" – מלמד שלא גדל כדרך כל העולם, וגבהו הגיע ל 10- אמות.
(מדרש רבה, בכורות מד.)</p>
            <p><strong>צג.</strong> "ויגדל משה" – היה בן 20 , ויש אומרים 40 , ויש אומרים 18
(מדרש רבה, ספר הישר)</p>
            <p><strong>צד.</strong> "וירא בסבלותם" – משה היה יוצא לארץ גושן לראות מה שלום אחיו. ושאל אותם
למה עובדים כך, ואמרו לו שבלעם יעץ עליהם הרבה עצות רעות. וגם סיפרו לו איך
שבלעם רצה להמית אותו כשהיה ילד. ומשה כעס על בלעם והיה מנסה למצוא דרכים
להרגו. וכשמע בלעם שמשה רוצה להרגו פחד מאוד וברח עם שני בניו לארץ כוש אל
קיקנוס מלך כוש. ומשה היה אהוב בעיני פרעה ובעיני עבדיו וכל מצרים.
(ספר הישר)</p>
            <p><strong>צה.</strong> כשראה משה את עבודתם הקשה של העברים, הצטער מאוד ואמר לפרעה, שאם
לא נותנים לעבד קצת חופש הוא יכול למות. ולכן צריך לתת יום חופש לעברים כדי
שיעבדו יותר טוב. ופרעה הסכים. והלך משה ותיקן לבני ישראל שיוכלו לנוח ביום
השבת.
(ספר הישר, מדרש רבה)</p>
            <p><strong>צו. </strong>"וירא איש מצרי" - אמרו רבותינו. היו נוגשים מצרים שמשגיחים על עבודת
הישראלים. והיו גם שוטרים מהישראלים. וכל נוגש מצרי ממונה על 10 שוטרים
ישראלים, וכל שוטר ישראלי ממונה על 10 פועלים מבני ישראל. והיו הנוגשים באים
כל יום בבוקר, ומזרזים את השוטרים שיאספו את הפועלים הישראלים. ופעם הלך נוגש
מצרי אצל שוטר ישראל בבוקר כדי לזרז אותו, וראה את אשתו וחמד אותה. וכשיצא
הישראלי נכנס המצרי לבית ובא על אשתו, זו שלומית בת דברי משבט דן, והיא חשבה
שזה בעלה. והאישה התעברה ממנו. וכשחזר הישראלי ראה את המצרי יוצא מביתו
ושאל את אשתו אם נגע בה ואמרה כן, כי חשבה שזה הוא. והמצרי הרגיש שהישראל ייודע, והיה מכה אותו הרבה כדי שימות. כי פחד שיפרסם את מה שעשה. ומשה ראה
את זה, וידע מה קרה בבית, ושהמצרי חייב מיתה. לכן הרגו.
(מדרש רבה)</p>
            <p><strong>צז.</strong> "כי אין איש" – ר' יהודה אומר, כי אין איש שיהרוג אותו בגלל מה שעשה. ר'
נחמיה אומר, ראה שאין מי שיזכיר עליו שם המפורש ויהרוג אותו. ורבנן אומרים, שראה
שאין צדיק עתיד לצאת מזרעו. ושאל את המלאכים שהיו סביבו אם חייב מיתה, ואמרו
לו כן, ואז הרגו.
(מדרש רבה)</p>
            <p><strong>צח.</strong> "ויך את המצרי" – ר' אביתר אומר, הכהו באגרוף. ויש אומרים שנתן לו מכה
במגריפה של טיט והוציא את מוחו. ורבנן אומרים שהזכיר את שם המפורש והרגו.
(מדרש רבה)</p>
            <p><strong>צט.</strong> "ויטמנהו בחול" – הוא טמן אותו בפני ישראל שנמשלו לחול, ואמר שיטמנו את
הדבר ולא יגלו. ובאמת המצרים לא ידעו על כך, והדבר נתגלה על ידי הישראלים.
(מדרש רבה)</p>
            <p><strong>ק.</strong> כשראה הישראלי שהמצרי בא על אשתו, רצה לגרשה. והיא ברחה אל אחיה.
(ספר הישר)</p>
            <p><strong>קא.</strong> משה הרג את המצרי כשהיה בן 18 והיה בדרך לבקר את הוריו.
(ספר הישר)</p>
            <p><strong>קב.</strong> "עברים ניצים" – אמר ר' יוחנן כל מקום שנאמר עברים, ניצים, אלו דתן ואבירם.
(נדרים סב.)</p>
            <p><strong>קג.</strong> "עברים ניצים" – אלו דתן ואבירם. ודתן היה בעלה של שלומית בת דברי שנבעלה
על ידי המצרי ורצה לגרש אותה והיא הלכה אצל אחיה שהיה אבירם. והיו רבים בגלל
הגט של שלומית בת דברי.
(ילקוט ראובני, מעם לועז)</p>
            <p><strong>קד.</strong> "למה תכה רעך" – שהוא רשע כמוך, מלמד ששניהם היו רשעים.
(מדרש רבה)</p>
            <p><strong>קה.</strong> "הלהרגני אתה אומר" – מכאן לומדים שמשה הרג את המצרי בשם המפורש.
(מדרש רבה)</p>
            <p><strong>קו.</strong> "אכן נודע הדבר" – עכשיו נודע למה הם ראויים להשתעבד, כי יש בהם לשון הרע
והלשנה.
(מדרש רבה)</p>
            <p><strong>קז.</strong> שלומית בת דברי וביתה חזרו בגלגול פרות פלישתים שהחזירו את ארון הברית
ובכך באו על תיקונן.
(גלגולי נשמות)</p>
            <p><strong>קח.</strong> דתן ואבירם באו בגלגול הפרים בזמן אליהו, ואבירם היה פר נביאי הבעל.
(גלגולי נשמות)</p>
            <p><strong>קט. </strong>"ויבקש להרוג את משה" – שלח פרעה והביאו חרב שאין חזקה ממנה. משה היה
בעל גוף חזק וניסו 10 פעמים לחתוך ראשו של משה, ונעשה כעמוד שיש ולא נחתך.
(מדרש רבה, ירושלמי ברכות פ"ט)</p>
            <p><strong>קי.</strong> "ויברח משה מפני פרעה" – אמר ר' ינאי, בשעה שתפסו את משה וחייבו לחתוך
ראשו בא מלאך בדמות משה ותפסו אותו, ומשה ברח.
(מדרש רבה)</p>
            <p><strong>קיא.</strong> "ויברח משה מפני פרעה" - כשרצו להרוג את משה ירד מלאך מן השמים בדמות
שר הטבחים, ודמות שר הטבחים נהפכה לדמות משה, והמלאך הרג את שר הטבחים.
וחשבו שהרג את משה, ולקח המלאך את משה והניח אותו מחוץ למצרים מהלך 40
יום.
(ספר הישר)</p>
            <p><strong>קיב.</strong> אמר ר' יהושוע בן לוי, כל היועצים שהיו בארמון, חלק מהם נעשו חרשים וחלק
עיוורים וחלק אילמים וכששאל פרעה איפה משה, לא ידעו לענות לו.
(מדרש רבה)</p>
            <p><strong>קיג.</strong> קוסטנירו (ממונה ההוצאה להורג) של משה, שעל ידו נעשה הנס ומשה ניצל, בא
בגלגול קוסטנירו של רבי חנינא בן תרדיון, אחד מעשרה הרוגי מלכות. שסייע לו למות
ולהישרף מהר. ואח"כ קפץ לאש ונשרף וזכה לעולם הבא.
(גלגולי נשמות)</p>
            <p><strong>קיד. </strong>לאחר שמשה יצא ממצרים, אהרן היה מתנבא לבני ישראל שיפסיקו לעבוד
עבודה זרה ולעשות עבירות כמו המצרים. ולא שמעו לו. ופרעה היה ממשיך לענות את
בני ישראל.
(ספר הישר)</p>
            <p><strong>קטו.</strong> באותם הימים היתה מלחמה בין בני כוש ובין בני קדם. וקיקנוס מלך כוש יצא
עם כל אנשי כוש להילחם, והשאיר את בלעם שישמור על העיר. וכשיצאו כל אנשי
כוש, בלעם הסית את כל מי שנשאר בארץ כוש למרוד בקיקנוס מלך כוש, ושמעו לו.
והמליכו את בלעם עליהם, ואת שני בניו שמו לשרי צבאות והגביהו את חומות העיר
בכשפיהם, וגם מסביב לעיר חפרו הרבה בארות מים, ומהצד השני הביאו הרבה נחשים
וכך אף אחד לא יכל לצאת ולהכנס לעיר. וקיקנוס וכל צבאו ניצחו את בני קדם,
וכשחזרו לארצם ראו שחומות העיר גבוהות ושערי העיר סגורים ובקשו מהשומרים
להיכנס ולא נתנו להם. ואמרו שכך אמר להם בלעם המלך. ונלחמו איתם, ומתו מצבא
קיקנוס 130 איש. וניסו לעבור דרך הנהרות והבורות ולא הצליחו וטבעו מהם 200 איש.
וגם מהצד של הנחשים ניסו להיכנס ולא הצליחו והנחשים הרגו מהם 170 איש. וכשראו
כך הפסיקו להילחם על כוש ועשו עליה מצור 9 שנים. ובאותם הימים משה ברח
ממצרים והגיע אליהם. והיו אוהבים אותו מאוד כי היה חכם וחזק והיה יועץ למלך.
ואחרי 9 שנים מהמצור חלה קיקנוס ומת והשרים פחדו מאוד מבני קדם שעכשיו ילחמו
איתם, והחליטו להמליך עליהם את משה וכך עשו. וביום השביעי להמלכתו אמרו לו
שיתן להם עצה איך יוכלו להיכנס לעיר. ומשה אמר שכל אחד ילך ליער, ויביא אפרוח
של חסידה, ותגדלו אותם ותלמדו אותם לעוף, וכך עשו. וכשגדלו האפרוחים ציווה משה
לא לתת להם אוכל 3 ימים וכך עשו. וביום השלישי אמר משה, היום ניכנס ונפרוץ לעיר
דרך הצד של הנחשים. וכשהגיעו קרוב לנחשים, כל אחד שחרר את האפרוח שלו והם
אכלו את כל הנחשים. ואז פרצו ונכנסו לעיר והרגו מהם 1,100 איש. וכולם חזרו אל
נשותיהם ואל משפחתם. וכשראה כך בלעם, ברח עם שני בניו ושמונת אחיו וחזרו
למצרים. והם היו החרטומים של פרעה שדיברו עם משה. ונתנו למשה את אדוניה
המלכה אשת קיקנוס לאישה, אבל הוא לא התקרב אליה כי היתה מזרע חם.
(ספר הישר)</p>
            <p><strong>קטז.</strong> משה מלך על כוש כשהיה בן 27 וזו היתה שנת 157 לירידת ישראל למצרים, ומלך
שם 40 שנה.
(ספר הישר)</p>
            <p><strong>קיז.</strong> כששמעו בני קדם שמת קיקנוס מלך כוש, מרדו בבני כוש. ומשה בא עם כל בני
כוש להילחם בהם והיו 30,000 איש ונלחמו בהם והרגו מהם 300 איש, והשאר נכנעו
למשה וחזרו להיות תחת ממלכת כוש. ומשם הלך משה אל ארץ ארם ונלחמו איתם,
וגם אותם ניצח משה ונכנעו לו.
(ספר הישר)</p>
            <p><strong>קיח.</strong> בשנת 180 לירידת ישראל למצרים, יצאו 30,000 אנשים גיבורים וכולם מבני
אפרים בן יוסף. ואמרו שנגמר זמן השיעבוד. ולקחו איתם כסף וזהב. ולא לקחו אוכל,
כי אמרו ניתן כסף וזהב בשביל לקנות אוכל. ואם לא יתנו לנו אז ניקח בכח, כי סמכו
על גבורתם. וכך עשו ויצאו ממצרים והגיעו לארץ גת. ומצאו שם רועי צאן ובקשו מהם
לקנות אוכל והרועים לא נתנו כי זה לא היה שלהם, ואז לקחו מהם בני אפרים בכח.
והם צעקו ובאו יושבי גת וראו מה שקורה ונלחמו עם בני אפרים. והמלחמה היתה
חזקה ביניהם. וכשראו כך קראו לכל ערי פלישתים שיבואו לעזור להם במלחמה ובאו
מערי פלישתים לעזרת אנשי גת 40,000 איש והרגו את כל בני אפרים. ונשארו מהם
רק 10 איש. וגם מהפלישתים מתו 20,000 איש. ובני אפרים לא נקברו, וכל הבקעה
היתה מלאה עצמות אנשים. והאנשים שנשארו חזרו למצרים סיפרו לבני ישראל את
מה שקרה. ואפרים בן יוסף שהיה עדיין בחיים, הצטער מאוד שאיבד בבת אחת את
כל בניו והתאבל ימים רבים. ונולד לו בן וקרא את שמו בריעה. כי הרבה רעה היתה
בביתו. וכל משפחתו באה לנחמו.
(ספר הישר)</p>
            <p><strong>קיט.</strong> בני אפרים נענשו כי טעו בכמה דברים כשיצאו ממצרים:</p>
            <p><strong>א).</strong> היה להם נביא שקר בשם יגנון והוא הסית אותם לצאת.</p>
            <p><strong>ב).</strong> הם חישבו את השנים מזמן ברית בין הבתרים, שעברו 400 שנה. אבל החישוב
היה מזמן לידת יצחק.</p>
            <p><strong>ג). </strong>הם היו צריכים לקבל רשות מהקב"ה לצאת ולא שיהיה על דעתם.</p>
            <p><strong>ד). </strong>יוסף השביע שיעלו את עצמותיו, והם אפילו שהיו מזרעו לא עשו כך.
(ילקוט מעם לועז)</p>
            <p><strong>קכ.</strong> בשנת הארבעים למלכות משה על כוש, אמרה אדוניה המלכה לשרים. משה כל
זמן מלכותו לא התקרב אליה, כי הוא מעם אחר. ולכן צריך להמליך עלינו מישהו משלנו
ולא מעם אחר וכך עשו והמליכו את מנכריס בנו הגדול של קיקנוס המלך לשעבר. ואת
משה שלחו בכבוד גדול ולא עשו לו שום דבר רע, ומשה פחד לחזור למצרים והלך
למדין.
(ספר הישר)</p>
            <p><strong>קכא.</strong> "וישב על הבאר" – זה פי הבאר שנברא בין השמשות וזאת אותה באר שישבו
עליה משה ויעקב אבינו.
(זוהר)</p>
            <p><strong>קכב.</strong> "וישב על הבאר" – משה ישב על הבאר כי לקח את דרך אבותיו שנמצא זיווגם
על הבאר. כמו אליעזר שמצא את רבקה בשביל יצחק על הבאר, ויעקב שמצא את
רחל על הבאר.
(מדרש רבה)</p>
            <p><strong>קכג.</strong> כשיצא משה מכוש והגיע למדין היה בן 67
(ילקוט שמעוני)</p>
            <p><strong>קכד.</strong> "ולכהן מדין שבע בנות" – הרי הקב"ה שונא עבודה זרה ואיך הביא את משה
לבית של כומר לעבודה זרה? אלא יתרו היה כומר לעבודה זרה וראה שאין בה כלום,
ורצה לעשות תשובה. וקרא לאנשי עירו ואמר שיותר הוא לא כומר ונתן להם את כל
הפסלים. וכשראו שכפר בעבודה זרה, נידו אותו שאף אחד לא יתחבר אליו ולא יעזור
לו. ולכן שלח את בנותיו.
(מדרש רבה)</p>
            <p><strong>קכה.</strong> "ותבאנה ותדלנה" - מלמד שהיו באות מוקדם כי פחדו מהרועים.
(מדרש רבה)</p>
            <p><strong>קכו.</strong> "ויקם משה ויושיען" – ר' יוחנן אומר שהרועים באו לעשות עם בנות יתרו דבר
של גילוי עריות ומשה הצילן. ורבנן אומרים שהרועים זרקו אותן למים ומשה הצילן.
(מדרש רבה)</p>
            <p><strong>קכז.</strong> "ותבאנה אל רעואל אביהן" – זה יתרו. ונקרא רעואל בגלל שנעשה רע [חבר]
לאל.
(מדרש רבה)</p>
            <p><strong>קכח.</strong> "מדוע מהרתן בא היום" – מכאן לומדים, שכל פעם היו באות בסוף היום עד
שבא משה.
(מדרש רבה)</p>
            <p><strong>קכט. </strong>"איש מצרי" – הכוונה שלבושו מצרי והוא עברי.
(מדרש רבה)</p>
            <p><strong>קל.</strong> "דלה דלה" – דליה אחת לצאן ונתברכו המים על ידו, ודליה שניה גם דלה לנו.
(מדרש רבה)</p>
            <p><strong>קלא.</strong> "למה זה עזבתן" – יתרו הבין שהוא מזרעו של יעקב כי המים עלו לקראתו.
(רש"י)</p>
            <p><strong>קלב.</strong> "ויאכל לחם" – הכוונה שאולי יקח אחת מכם לאישה כי אישה נקראת לחם.
(רש"י)</p>
            <p><strong>קלג.</strong> לאחר שמשה בא ליתרו באה לו ברכה ונולדו לו גם בנים.
(ילקוט מעם לועז)</p>
            <p><strong>קלד.</strong> משה סיפר ליתרו איך שברח ממצרים ומלך על כוש 40 שנה, ואחר כך שלחו
אותו משם. ויתרו חשב שמשה עשה משהו רע וברח מכוש ולכן שם אותו בכלא.
וציפורה היתה נותנת לו אוכל בסתר. ואחר 10 שנים, אמרה ציפורה לאביה שיבדוק מה
עם משה ששמו אותו בכלא, אבל יתרו אמר שכבר הוא מת אחר 10 שנים בלי אוכל.
וציפורה אמרה שאלוקי העברים גדול ויכול לעשות ניסים. ובדקו וראו שחי. ושחרר
אותו יתרו, ואחר כך ירד לגינה להתפלל. וראה שם מטה שנטוע בגן, והיה רשום עליו
שם המפורש. ושלח את ידו והוציא את המטה וכשראה כך יתרו נתן את ציפורה ביתו
למשה.
(ספר הישר)</p>
            <p><strong>קלה. </strong>ר' לוי אומר, המטה הזה נברא בין השמשות. וכשאדם הראשון גורש מגן עדן לקח
אותו עמו ומסר אותו לחנוך. וחנוך מסר אותו לנח, ונח לשם, ושם לאברהם, ואברהם ליצחק, ויצחק ליעקב, ויעקב מסרו ליוסף. וכשמת יוסף, המטה הונח באוצרות מצרים.
ויתרו שהיה מיועצי פרעה לקח משם את המטה כשיצא ממצרים ונטע אותו בגן ביתו.
ושום גיבור לא הצליח להוציא את המטה עד שבא משה וראה שכתוב עליו שם
המפורש וגם את עשרת המכות והוציא אותו.
(פרקי דרבי אליעזר, ספר הישר)</p>
            <p><strong>קלו.</strong> המטה היה בגובה 10 אמות.
(ברכות נד:)</p>
            <p><strong>קלז. </strong>משקלו של המטה היה 40 סאה (כ 300- ק"ג) וגם שמות האבות והאימהות ושמות
השבטים היו חקוקים עליו.
(ילקוט מעם לועז)</p>
            <p><strong>קלח.</strong> "ויואל משה" – הכוונה שנשבע לו להישאר. כי יתרו אמר לו שלא רוצה שיברח
לו כמו שיעקב ברח ללבן.
(נדרים סה.)</p>
            <p><strong>קלט. </strong>יתרו נתן את ציפורה למשה, בתנאי שמשה לא ימול את הבן הראשון שיוולד לו.
(ילקו מעם לועז, ספר הישר)</p>
            <p><strong>קמ. </strong>ציפורה אשת משה באה בגלגול דבורה הנביאה, ומשום שנצטערה שלא זכתה
לומר שירת הים, אמרה את "שירת דבורה" לאחר מלחמת סיסרא. וזכתה לכך משום
שמלה את בנה.
(גלגולי נשמות)</p>
            <p><strong>קמא.</strong> "ויהי בימים הרבים ההם" – כשמשה היה עדיין בכלא של יתרו, וישראל סבלו
הרבה מפרעה.
(ספר הישר)</p>
            <p><strong>קמב. </strong>"וימת מלך מצרים" – הכוונה שנצטרע ומצורע חשוב כמת.
(מדרש רבה)</p>
            <p><strong>קמג. </strong>"ויאנחו בני ישראל" – הם נאנחו, כי חרטומי מצרים אמרו לפרעה שהרפואה שלו
היא לרחוץ בדם תינוקות ישראלים. והיה רוחץ בדמם ושוחט 150 בבוקר, ו 150- בערב.
. וכל התינוקות ששחט היו 375 , ויש אומרים 575
(מדרש רבה, ספר הישר, ילקוט מעם לועז)</p>
            <p><strong>קמד. </strong>הקב"ה חיזק את חולי פרעה ונהיה לשחין רע בכל גופו והיה חולה כך 10 שנים.
באותו זמן באו שנים ממשרתי המלך ואמרו לו שהישראלים בארץ גושן מתעצלים ולא
עובדים. ופרעה חשב שהם מזלזלים בו בגלל חליו, וכעס ורצה ללכת לראות זאת. ולקח
עמו עוד 30 מעבדיו והלכו. ובאמצע הדרך היה קטע צר, והסוסים רצו מהר, וסוס המלך
נדחף ונפל עם הכרכרה של המלך למקום עמוק ונשברו עצמותיו של פרעה. ובשרו
נקרע, וצעק צעקות גדולות. ולקחו אותו עבדיו אל ארמונו בחזרה. ושכב על מטתו
והרגיש שהולך למות. ואמרו לו עבדיו שיבחר מי ימלוך תחתיו. ולפרעה היו 3 בנים
ועוד 2 בנות, השמות של בניו היו: הבכור- עתרי, ואחריו אדיקם, ואחריו מוריון. ושמות
בנותיו היו: של הגדולה בתיה ושל הקטנה עכוזית. ועתרי היה בלי חכמה וידע, ומבוהל
ומהיר בכל דבריו. ואדיקם היה מכוער מאוד, וגבהו היה אמה וזרת, והיה לו זקן שהגיע
עד רגליו. ופרעה החליט להמליך אותו. ולקח לו לאשה את גדידה בת אבילט שהיתה
בת 10 שנים, והטעם שפרעה החליט שהוא ימלוך, כי היה חכם גדול בכל חכמות מצרים
והיה ערמומי. ופרעה עצמו לקח עוד 3 נשים והוליד שמונה בנים ושלש בנות, ואחר 3
שנים מת. ונקבר בבזיון גדול כי בשרו הבאיש ולא יכלו לגעת בו. וכשמלך אדיקם היה
בן עשרים ונולדו לו 4 בנים וזמן מלכותו היה בשנת 206 לירידת ישראל למצרים ומלך
פחות מאביו כי אביו מלך 94 שנים והוא מלך רק 4 שנים, וקראו את שמו פרעה, והיה
רשע מאוד יותר מהמלכים הקודמים. ובאותה שנה שמלך, יצא משה מהכלא במדין.
וציער מאוד את ישראל, ויצאה גזירה שמי שלא מספיק לגמור את עבודת הלבנים שלו
באותו היום, לוקחים את בנו ושמים אותו במקום הלבנים. וכך עשו המצרים ונגרם צער
גדול לבני ישראל והקב"ה החליט להושיע אותם.
(ספר הישר)</p>
            <p><strong>קמה.</strong> "ויזכור אלוקים את בריתו" – אפילו שבני ישראל לא היו ראויים להינצל כי עבדו
עבודה זרה, אבל ניצלו בזכות אבותם.
(מדרש רבה)</p>
            <p><strong>קמו.</strong> "ויזכור אלוקים את בריתו" – נעשה נס ופרעה נתרפא מצרעתו.
(מדרש רבה)</p>
            <p><strong>קמז.</strong> "וירא אלוקים" – ראה שעתידין להתלונן על הקב"ה כשהגיעו לים סוף והמצרים
רדפו אחריהם. "וידע אלוקים" – ידע שעתידין לומר "זה אלי ואנוהו".
(מדרש רבה)</p>
            <p><strong>קמח.</strong> "וירא אלוקים" – ראה שעתידין לומר בעגל "אלה אלוהיך ישראל". "וידע
אלוקים" – ידע שעתידין לומר במתן תורה "נעשה ונשמע".
(מדרש רבה)</p>
            <p><strong>קמט.</strong> "וידע אלוקים" – ידע שהגיע הזמן שהבטיח לאברהם להוציאם ממצרים.
(מדרש רבה)</p>
            <p><strong>קנ.</strong> "ומשה היה רועה" – הקב"ה בדק את משה בדבר קטן. כשהיה משה רועה את
צאן יתרו, ברח גדי אחד מהעדר. ורץ אחריו משה עד שהגיע לפינת מחסה במדבר,
ונזדמנה לו שם באר ושתה מים. וכשהגיע משה לשם וראה שרץ כדי לשתות אמר
משה, אני לא ידעתי שרץ כדי לשתות מים. והרכיב את הגדי על כתפו וחזר לעדר. אמר
הקב"ה, יש לך רחמים להנהיג צאן של בשר ודם, ולכן אתה תנהיג את צאני, שהם עם
ישראל.
(מדרש רבה)</p>
            <p><strong>קנא. </strong>"הר האלוקים חרבה" – חמשה שמות נקראו להר זה:</p>
            <p><strong>1.</strong> הר אלוקים – ששם קיבלו ישראל את אלהותו של הקב"ה.</p>
            <p><strong>2. </strong>הר בשן – שכל מה שאדם אוכל בשיניו זה בזכות התורה שניתנה בהר.</p>
            <p><strong>3. </strong>הר גבנונים – שנקי כגבינה. וכך היו ישראל נקיים בלי מומים.</p>
            <p><strong>4.</strong> הר חורב – שממנו נטלו סנהדרין רשות להרוג בחרב.</p>
            <p><strong>5. </strong>הר סיני – שממנו ירדה שנאה לעובדי כוכבים על ישראל.
(מדרש רבה)</p>
            <p><strong>קנב.</strong> "ויבוא אל הר האלוקים" – ר' ינאי אומר, משה הכיר בהר זה כי אף עוף לא עף
מעל תחומו. ר' יצחק אומר, שכל העופות שעפו מעליו, נפלו לרגליו של משה.
(זוהר)</p>
            <p><strong>קנג.</strong> "וירא מלאך ה'" – ר' יוחנן אומר, זה מיכאל המלאך. ר' חנינא אומר, זה גבריאל
המלאך.
(מדרש רבה)</p>
            <p><strong>קנד.</strong> "אליו" – מלמד שהיו עוד רועים במדבר ולא ראו כלום.
(מדרש רבה)</p>
            <p><strong>קנה.</strong> "בלבת אש" – כדי לחזק את ליבו שיבוא להר סיני, ולא יפחד מאותה האש.
(מדרש רבה)</p>
            <p><strong>קנו.</strong> "בלבת אש" – בתחילה דיבר איתו מלאך שהיה עומד באמצע האש, ואחר כך
ירדה שכינה ודיברה עם משה מתוך הסנה.
(מדרש רבה)</p>
            <p><strong>קנז. </strong>"מתוך הסנה" – הקב"ה נגלה דווקא בסנה ולא דבר אחר, להראות שאין שום
מקום בלי שכינה ואפילו סנה.
(מדרש רבה)</p>
            <p><strong>קנח.</strong> הקב"ה התגלה בסנה כדי לרמז:</p>
            <p>כשם שהסנה שפל ובזוי מכל האילנות, כך ישראל היו שפלים במצרים.</p>
            <p>וכשם שהסנה הוא קשה ומסובך, וכל עוף שנכנס בו לא יוצא בשלום, כך שיעבוד
מצרים היה הכי קשה.</p>
            <p>וכשם שהסנה עושים אותו גדר לגינה, כך ישראל היו גדר לאומות ולכל העולם
ומגינים בזכות צידקותם.</p>
            <p>וכשם שהסנה גדל על כל מים, כך ישראל גדלים בזכות התורה שנקראת מים.</p>
            <p>וכשם שהסנה גדל בגינה ובנהר, כך ישראל גדלים בעולם הזה ובעולם הבא.</p>
            <p>וכשם שהסנה מוציא קוצים ומוציא פרחים, כך בישראל יש צדיקים ורשעים.</p>
            <p>וכשם שהסנה אם מכניסים יד לתוכו לא מורגש כלום, וכשמוציאים את היד היא
מקבלת שריטות, כך כשבני ישראל באו למצרים, אף אחד לא הרגיש בהם. וכשיצאו,
זה היה בניסים גדולים וכל העולם ידע על כך.
(מדרש רבה)</p>
            <p><strong>קנט. </strong>הקב"ה אמר למשה אני בא בסנה להראות לך, שאפילו שיש בו הרבה קוצים אני
מצטער בגלל שישראל נמצאים בצרה.
(מדרש רבה)</p>
            <p><strong>קס. </strong>"מתוך הסנה" – בסנה יש 5 עלין ורמז הקב"ה למשה, שבזכות אברהם יצחק
יעקב אהרן והוא שהם 5, יגאלו ישראל.
(מדרש רבה)</p>
            <p><strong>קסא. </strong>"מתוך הסנה" – רמז לו שיחיה 120 שנה כמנין סנ"ה.
(מדרש רבה)</p>
            <p><strong>קסב.</strong> "והסנה איננו אוכל" – כמו שהסנה לא אוכל, כך ישראל לא יכולים להתכלות.
(מדרש רבה)</p>
            <p><strong>קסג.</strong> "והסנה איננו אוכל" – הקב"ה ניסה לדבר עם משה אך היה עסוק בצאן, ולכן
הראה למשה שהסנה לא נשרף, וכך יבוא לראות.
(מדרש רבה)</p>
            <p><strong>קסד.</strong> "אסורה נא ואראה" – ר' יוחנן אומר 5 פסיעות פסע משה באותה שעה.
(מדרש רבה)</p>
            <p><strong>קסה. </strong>"כי סר לראות" - סר לראות בצרתן של ישראל, ולכן ראוי לגאול אותם.
(מדרש רבה)</p>
            <p><strong>קסו.</strong> "משה משה" - לשון חיבה וזירוז.
(תורת כוהנים על ויקרא)</p>
            <p><strong>קסז.</strong> "ויאמר הנני" – הנני לכהונה ומלכות. ואמר לו הקב"ה אל תקרב כי הכהונה נתנה
לאהרן והמלכות לדוד.
(מדרש רבה)</p>
            <p><strong>קסח. </strong>"ויסתר משה פניו" – יש אומרים שמשה לא עשה טוב כשהסתיר פניו. כי הקב"ה
היה מראה לו את מה שחוץ לגבולות העולם, ומה שהיה, ומה שעתיד להיות. ובסוף
כשביקש משה לראות את הקב"ה, אמר לו הקב"ה, כשרציתי להראות בפניך לא ראית
והסתרת פניך. ועכשיו כבר לא תוכל לראות. ויש אומרים שבזכות זה שמשה הסתיר פניו מקדושת השכינה, זכה לדבר עם הקב"ה פנים בפנים. וגם היה עליו מהוד השכינה,
וזכה לזה שהיה 40 יום ולילה בשמים ונהנה מזיוו של הקב"ה ולא אכל ושתה.
(מדרש רבה)</p>
            <p><strong>קסט. </strong>"אלהי אביך" – נגלה עליו הקב"ה בקולו של עמרם שלא יבהל.
(מדרש רבה)</p>
            <p><strong>קע.</strong> אם משה היה מסתכל בסנה והיה מבקש רחמים על ישראל, לא היו גולים עוד.
(בעל הטורים)</p>
            <p><strong>קעא.</strong> "ראה ראיתי" – ראיה אחת שהשליכו את התינוקות ליאור, וראיה שניה שלקחו
אותם ועשו מהם לבנים.
(מדרש רבה)</p>
            <p><strong>קעב.</strong> "ועתה" – עד עכשיו לא, אבל עכשיו הגיע הזמן לגאול אותם.
(מדרש רבה)</p>
            <p><strong>קעג.</strong> "אהיה אשר אהיה" – אמר הקב"ה למשה, תאמר להם אני הייתי איתכם בשיעבוד
זה, ואהיה עימכם בשיעבוד מלכויות. אמר לו משה מספיק שיש להם עכשיו צרת
שיעבוד מצרים והם יצטערו על כך שישמעו שיהיה להם עוד שיעבודים, ולכן אמר
הקב"ה למשה שיאמר להם, אהיה שלחני אליכם.
(ברכות ט:)</p>
            <p><strong>קעד.</strong> "את זקני ישראל" – מכאן שהקב"ה חולק כבוד לזקנים.
(ספרי על בהעלותך)</p>
            <p><strong>קעה.</strong> "פקד פקדתי" – אמר הקב"ה למשה, תאמר להם בלשון פקד כי יש להם מסורת
מיעקב שאני גואל אותם בלשון הזה.
(מדרש רבה)</p>
            <p><strong>קעו. </strong>הקב"ה עשה למשה 3 מופתים כנגד 3 אבות.
(מדרש רבה)</p>
            <p><strong>קעז.</strong> הקב"ה היה מפתה את משה 7 ימים שילך למצרים עד שהסכים.
(מדרש רבה)</p>
            <p><strong>קעח. </strong>משה לא רצה ללכת, כי היה מכבד את אהרן שהיה גדול ממנו, וחשב שאם ילך,
אהרן יקנא ויכעס עליו.
(מדרש רבה)</p>
            <p><strong>קעט. </strong>"הוא יהיה לך לפה" – הכוונה למתורגמן.
(מדרש רבה)</p>
            <p><strong>קפ.</strong> "מי שם פה" - אמר ר' יהושע בן לוי, כשברח משה מפרעה, השומרים, חלקם
נעשו חרשים, וחלקם אילמים, וחלקם עיוורים, וכששאל פרעה איפה משה, לא ענו לו,
והקב"ה הוא שגוזר אם לדבר.
(ירושלמי ברכות פ"ט)</p>
            <p><strong>קפא.</strong> "ביד תשלח" – ביד מי שאתה רגיל לשלוח והוא אליהו הנביא.
(פרקי דרבי אליעזר)</p>
            <p><strong>קפב.</strong> "ויחר אף" – בגלל שמשה הכעיס את הקב"ה, נלקחה ממנו הכהונה וניתנה לאהרון
והוא נהיה לוי, וגם לא נתרפא מגמגומו.
(מעם לועז, זבחים קב.)</p>
            <p><strong>קפג.</strong> כשהקב"ה קרא למשה הוא חשב שזה אביו, כי הקב"ה דיבר בקולו של עמרם
ואז אמר לו הקב"ה אני לא אביך אלא אלוקי אביך. וגם אמר לו שנפטר, כדי שלא
יחשוש לקחת את התפקיד במקומו.
(חזקוני, ילקוט שמעוני)</p>
            <p><strong>קפד.</strong> משה היה מכבד את אהרן כי היה מתנבא במצרים 80 שנה לפניו.
(ילקוט שמעוני)</p>
            <p><strong>קפה.</strong> "וראך ושמח בליבו" – בשכר זה שאהרון שמח בליבו, זכה לחושן שיהיה על ליבו.
(שבת קלט.)</p>
            <p><strong>קפו. </strong>"לך שב" - מלמד שמשה הלך למצרים שבע פעמים וחזר.
(בעל הטורים)</p>
            <p><strong>קפז.</strong> "כי מתו" - לא הכוונה מתו ממש, אלא ירדו מכנסיהם. ועני חשוב כמת.
(נדרים פד:)</p>
            <p><strong>קפח. </strong>"ביד תשלח" – זה הכוונה על ר' עקיבא שהגיע לשער 50 של הקדושה.
(תורת החיד"א)</p>
            <p><strong>קפט.</strong> משה התלונן לקב"ה שלא יוכל להיות שליח להוציאם, כי מי שהחזיק בעבד 210
שנה, אי אפשר להוציאו מידו.
(מכילתא דרשב"י)</p>
            <p><strong>קצ.</strong> "הוריתיך" - זה גנזי חכמה שהראה הקב"ה למשה. וראה כל מה שעתיד להיות.
וכשראה משה את ר' עקיבא דורש את האותיות שבתורה, אמר לקב"ה שישלח ביד ר'
עקיבא. ולקח אותו הקב"ה לשר של חכמה והראה לו איך שהסנהדרין אומרים הלכה
למשה מסיני ואז הסכים.
(ילקוט שמעוני)</p>
            <p><strong>קצא.</strong> "ואת המטה הזה תקח בידך" – המטה משקלו 40 סאה. ומשה לקח אותו בידו
האחת. והיה חקוק בו שם המפורש, עשרת המכות, שמות האבות והאימהות והשבטים.
(מעם לועז)</p>
            <p><strong>קצב.</strong> בשעה שאמר הקב"ה למשה לך שב מצרימה, נחלק הדיבור לשנים. וגם אהרן
שהיה מהלך על שפת היאור שמע שהקב"ה אומר לו שילך לקראת משה במדבר.
(מדרש רבה, ספר הישר)</p>
            <p><strong>קצג.</strong> "וילך משה" – בתחילה הלך אצל פרעה, ואחר כך חזר אל יתרו. ויש אומרים
שרק אחרי שהתיר את השבועה, הלך לקחת את אשתו ובניו. וכששאל אותו יתרו לאן
הולך, אמר לו משה שהולך למצרים. אמר לו יתרו לא מספיק שהם רוצים לצאת, ואתה
גם הולך לשם? ואמר לו שהקב"ה רוצה להוציא אותם כדי שיקבלו את התורה, ואז
אמר לו לך לשלום.
(מדרש רבה)</p>
            <p><strong>קצד. </strong>משה יצא מבית אביו כשהיה צעיר, שלא יגידו שקיבל מסורת שצריכים להיגאל.
ואז לא יאמינו לו שבאמת הקב"ה נראה לו.
(מדרש רבה)</p>
            <p><strong>קצה.</strong> "ויהי בדרך במלון" - אמר רבי, משה אמר שאם ימול ויצא זה סכנה. ואם אחכה
3 ימים ואח"כ אצא, הקב"ה אמר שאני אצא עכשיו. ולכן אחרי שאצא אמול אותו.
ונענש, כי התעסק קודם במלון והיה צריך קודם למול.
(נדרים לב.)</p>
            <p><strong>קצו.</strong> אמר ר' שמעון בן גמליאל, השטן רצה להרוג את התינוק ולא את משה.
(נדרים לב.)</p>
            <p><strong>קצז.</strong> התינוק הזה היה גרשום. ולא מל אותו, כי יתרו עשה איתו תנאי שלא ימול את
הבן הראשון שלו.
(ילקוט מעם לועז)</p>
            <p><strong>קצח.</strong> "ותקח ציפורה צור" – מלמד שאישה כשרה למול.
(עבודה זרה כז.)</p>
            <p><strong>קצט. </strong>כשנתרשל משה מהמילה, באו המלאכים אף וחימה ובלעו אותו. ונשארו רק רגליו,
ואז לקחת ציפורה צור וחתכה את ערלת בנה, ורצה משה להרוג את המלאכים, אבל
בסוף לא הרג. ויש אומרים שהרג את חימה.
(נדרים לב.)</p>
            <p><strong>ר.</strong> ציפורה ידעה שהמלאך בא להמית את משה בגלל המילה, כי בלע את כל גופו עד
מקום המילה.
(מדרש רבה)</p>
            <p><strong>רא.</strong> כשראה אהרן את משה, אשתו וילדיו במדבר, אמר לו שיחזיר את אשתו ובניו. כי
קודם צריכים לגמור עם אלה שבמצרים, ושלא יביא אותם לפני שבני ישראל יגאלו.
ואז הם חזרו.
(ספר הישר)</p>
            <p><strong>רב.</strong> כשמשה ראה את הצער של בני ישראל כשמכניסים את התינוקות במקום הלבנים,
אמר לקב"ה, למה הם צריכים להיות בצער כזה? ואמר לו שמהם לא יצאו אנשים
טובים. ואם תרצה, קח אחד מהם ותיווכח בכך. ולקח משה אחד מן התינוקות וגידל ווקרא שמו מיכה. ולבסוף הוא היה מי שעשה את העגל בזמן שמשה היה בשמיים 40
יום.
(רש"י על כי תשא)</p>
            <p><strong>רג.</strong> "ויאמן העם" – מכאן לומדים שישראל מאמינים הם.
(שבת צז.)</p>
            <p><strong>רד. </strong>כשאמר משה ובכל אלוהי מצרים אעשה שפטים, הלך דומה שר של מצרים 400
פרסה ממקומו בשמים. ואמר לו הקב"ה שאין לשנות את הגזירה. והורידוהו מגדולתו
ונעשה שר של גהינם.
(זוהר)</p>
            <p><strong>רה.</strong> כשאמר משה לבני ישראל "פקד פקדתי" אמרו זאת לסרח בן אשר שהיא נשארה
מדורו של יעקב, ואמרה שזה הסימן שיגאלו.
(פרקי דרבי אליעזר)</p>
            <p><strong>רו. </strong>יש אומרים שהמטה של משה דיבר ואמר, שנהפך לנחש וחזר להיות מטה. וגם היד
אמרה שהיתה מצורעת.
(ילקוט שמעוני)</p>
            <p><strong>רז.</strong> ארמון פרעה היו לו 400 שערים, ובכל שער היו 60 גיבורי מלחמה חזקים. ומשה
ואהרון פחדו להיכנס, ובא המלאך גבריאל והכניס אותם. וכשראה פרעה אנשים זרים
בארמון, כעס מאוד על השוערים. וחלק מהם הרג, וחלק פיטר, ושם אחרים במקומם
וכשהתקרבו לארמון ראו שני אריות גדולים ולא יכלו להתקרב אליהם. ובכל שער היו
חיות רעות. וכשבא משה, שם את מקלו עליהם והלכו האריות אחריו בשמחה כמו
כבשים, ונשקו את רגליהם. וכשראה פרעה כך נבהל ושאל מה הם רוצים? ואמרו לו
שהם שליחים של הקב"ה להוציא את ישראל ממצרים. ואמר להם פרעה שיבואו
למחרת, ובינתיים קרא לבלעם והחרטומים וסיפר להם איך שבקלות נכנסו לארמון.
ואמר לו בלעם שבטח הם מכשפים. ויבואו בפעם הבאה להתחרות איתם.
(ילקוט שמעוני, ספר הישר)</p>
            <p><strong>רח.</strong> כשבאו משה ואהרון היו איתם 70 הזקנים וכשראו את השומרים והחיות רעות
פחדו והלכו להם, ובגלל זה לא עלו עם משה ואהרון להר סיני.
(ילקוט שמעוני, מדרש רבה)</p>
            <p><strong>רט.</strong> אמר ר' חייא, באותו יום היה יום שמחה במלכות פרעה. וכל המלכים באו לתת לו
מתנות. ואמרו לו עבדיו, שני זקנים מחכים בפתח, ואמר שיכנסו. ונכנסו משה ואהרון
ואמרו שהקב"ה שלח אותם להגיד לו שיוציא את ישראל. וכעס ואמר שלא מכיר את
ה', וחיפש בספריו ולא מצא. ושאל את חכמיו אם מכירים אותו? ואמרו לו שמענו שבן
חכמים הוא. ואמר למשה ואהרון שלא מכיר את ה' ולא ישלח את ישראל.
(מדרש רבה)</p>
            <p><strong>רי. </strong>"לכו לסבלותיכם" – אמר ר' יהושוע בן לוי, שבט לוי היו פטורים מהעבודה ולכן
אמר להם פרעה לכו לסבלותיכם. והתכוון שילכו לעיסוקים שלהם.
(מדרש רבה)</p>
            <p><strong>ריא.</strong> יש אומרים שפרעה כעס על שבט לוי והכניס גם אותם בשעבוד.
(ילקוט מעם לועז)</p>
            <p><strong>ריב. </strong>"תכבד העבודה" – הכוונה שיתבטל להם החופש של שבת.
(מדרש רבה)</p>
            <p><strong>ריג.</strong> כשציווה פרעה להכביד את העבודה, הלך משה למדין והיה שם ששה חודשים.
ואהרון היה יושב במצרים. ויש אומרים שמשה נשאר במצרים, ואחרי שנתים באו
המכות על המצרים.
(מדרש רבה, ספר הישר)</p>
            <p><strong>ריד. </strong>"ויכו שוטרי בני ישראל" - הם היו סובלים בגלל שלא רצו לצער את בני ישראל
וזכו שתשרה עליהם רוח הקודש. וגם זכו להיות אנשי הסנהדרין.
(מדרש רבה, רש"י)</p>
            <p><strong>רטו.</strong> בגלל שפרעה לא נתן תבן, הלכו למדבר להביא תבן ונדקרו מהקוצים והיה יוצא
מהם הרבה דם. והיתה אישה אחת בשם רחל שהיתה מעוברת, ושמו המצרים אותה
ואת בעלה שילושו את הלבנים והעובר יצא ממנה והתערבב במה שלשו, ושמו אותו
בין הלבנים. וירד המלאך גבריאל, ולקח את העובר והראה אותו לפני הקב"ה, ונחתם
גזר דינם של המצרים על מכת בכורות.
(ילקוט שמעוני)</p>
            <p><strong>רטז.</strong> "ויפגעו את משה ואהרון" - הכוונה על דתן ואבירם שפגשו אותם.
(רש"י)</p>
            <p><strong>ריז. </strong>"ויפגעו את משה ואהרון" - לאחר 6 חודשים ציווה הקב"ה למשה לחזור למצרים
ואז פגשו אותו.
(מדרש רבה)</p>
            <p><strong>ריח.</strong> "אשר הבאשתם" - ר' יוחנן אומר, מהמכות שנתנו להם היה ריחן מבאיש. ריש
לקיש אומר, מהגוויות שהיו משקעים בבנין במקום לבנים היה ריחן מבאיש.
(מדרש רבה)</p>
            <p><strong>ריט.</strong> "נרפים אתם נרפים" – הכוונה בטלנים.
(אונקלוס)</p>
            <p><strong>רכ.</strong> "והצל לא הצלת" – באותה שעה בקשה מדת הדין לפגוע במשה, כי אמר דברים
נגד הקב"ה. אבל בגלל שאמר את זה מצערו על בני ישראל, לא פגעה בו.
(מדרש רבה)</p>
            <p><strong>רכא.</strong> "עתה תראה" – אמר הקב"ה למשה, אני נגליתי לאברהם יצחק ויעקב ולא הרהרו
אחר מידותי ואתה הרהרת. ולכן עכשיו תראה את מה שאעשה לפרעה, אבל במלחמות
מלכי כנען לא תראה. ולכן הקב"ה אמר עתה תראה, שפירושו עכשיו תראה.
(סנהדרין קיא.)</p>
            
        </section>
    </div>
         <script>
             // Wait until DOM is fully loaded
             document.addEventListener('DOMContentLoaded', () => {
                 const menu = document.querySelector('.menu');
            const toggleButton = document.querySelector('.menu-toggle');
            const menuLinks = document.querySelectorAll('.menu a');

             // Toggle menu visibility
             toggleButton.addEventListener('click', () => {
                 if (menu.style.display === 'block') {
                     menu.style.display = 'none';
             } else {
                 menu.style.display = 'block';
             }
             });

             // Smooth scrolling
             menuLinks.forEach(link => {
                 link.addEventListener('click', function (e) {
                     e.preventDefault();
                     document.querySelector(this.getAttribute('href')).scrollIntoView({
                         behavior: 'smooth'
                     });
                     menu.style.display = 'none'; // Hide menu after clicking
                 });
             });
             });
    </script>
    </form>
</body>
</html>

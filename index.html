<html lang="en">
<head runat="server">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Bereshit</title>
    <style>
        body {
            margin: 0;
            font-family: Arial, sans-serif;
            direction: rtl;
        }

        .header {
            background-color: #333;
            color: white;
            text-align: center;
            padding: 10px 20px;
            position: fixed;
            top: 0;
            width: 100%;
            z-index: 10;
        }

        .menu-toggle {
            position: fixed;
            top: 15px;
            right: 10px;
            background-color: #444;
            color: white;
            border: none;
            padding: 10px;
            font-size: 1rem;
            cursor: pointer;
            z-index: 11;
        }

        .menu {
            position: fixed;
            top: 60px;
            right: 0;
            width: 200px;
            background-color: #444;
            color: white;
            height: calc(100% - 60px);
            overflow-y: auto;
            padding: 10px;
            display: none;
            z-index: 10;
        }

        .menu a {
            display: block;
            color: white;
            padding: 10px;
            margin: 5px 0;
            text-decoration: none;
            border-radius: 5px;
            text-align: center;
        }

        .menu a:hover {
            background-color: #555;
        }

        .content {
            margin: 70px 20px;
        }

        section {
            background-color: #f4f4f4;
            margin-bottom: 20px;
            padding: 20px;
            border-radius: 5px;
            border: 1px solid #ddd;
        }

        section h1 {
            font-size: 1.5rem;
        }

        section p {
            font-size: 1rem;
        }

         .tooltip {
            position: relative;
            cursor: pointer;
            color: blue;
            text-decoration: underline;
        }

        /* בלון הצף */
        .tooltip::after {
           content: attr(data-tooltip); /* Tooltip content */
            position: absolute;
            top: 150%;
            right: 0;
            background-color: #333;
            color: white;
            padding: 10px;
            border-radius: 5px;
            white-space: pre-wrap; /* Allows multiline text */
            visibility: hidden;
            opacity: 0;
            transition: opacity 0.3s ease;
            z-index: 1;
            line-height: 1.5; /* Line spacing */
            width: 200px; /* Fixed width for better formatting */
        }

        /* כאשר העכבר על המילה */
        .tooltip:hover::after {
            visibility: visible;
            opacity: 1;
        }
    </style>
</head>
<body>
     <div class="header">ספר בראשית</div>
    <button class="menu-toggle">☰ Menu</button>

    <div class="menu">
        <a href="#section1">פרשת בראשית</a>
            <a href="#section2">הפטרת בראשית</a>
            <a href="#section3">פרשת נח</a>
            <a href="#section4">הפטרת נח</a>
            <a href="#section5">פרשת לך לך</a>
            <a href="#section6">הפטרת לך לך</a>
            <a href="#section7">פרשת וירא</a>
            <a href="#section8">הפטרת וירא</a>
            <a href="#section9">פרשת חיי שרה</a>
            <a href="#section10">הפטרת חיי שרה</a>
            <a href="#section11">פרשת תולדות</a>
            <a href="#section12">הפטרת תולדות</a>
            <a href="#section13">פרשת ויצא</a>
    </div>
    <form id="form1" runat="server">
     <div class="content">
         <section id="section1">
            <h1>פרשת בראשית</h1>
            <p>
                <b>א</b>. שבעה דברים נבראו קודם בריאת העולם ואלו הם: תורה, תשובה, גן עדן, גהינם,
                כסא הכבוד, בית המקדש ושמו של משיח.
            </p>
            <p>
                <b>ב.</b> 974 דורות לפני בריאת העולם נכתבה התורה אש שחורה על גב י אש לבנה והיה
                הקב"ה משתעשע בה עד שברא את העולם.
            </p>
            <p><b>ג.</b> כיוון שחפץ הקב"ה לברוא את העולם באו כל האותיות החקוקות על כסא הכבוד וכל
אחת אומרת בי תברא את העולם.</p>
            <p>תחילה נכנסה "ת", אמרה בי תברא את העולם שאני חותם שבך – אמת. ובי אתה עתיד
ליתן תורה לישראל, אמר לה הקב"ה שהיא ראויה, אבל מזומנת להירשם על מצחות
הרשעים שכתוב "והתוית תו על מצחות האנשים החוטאים".</p>
            <p>אח"כ נכנסה אות "ש" ואמרה שיברא בה את העולם, שהיא תחילה לשם שד"י שזה
שמו של הקב"ה. אמר לה הקב"ה שהיא ראויה אבל מכיוון ששייכת לאותיות של שק ר
לא רצה לברוא בה.</p>
            <p>אח"כ נכנסה "ר" ואמרה לקב"ה תברא בי את העולם, שבי נקראת רחום וחנון, ובי
רפואה, אמר לה הקב"ה - לא, מפני שבך רעה ואת תחילת רשע. ויצאה מלפניו בפחי
נפש.</p>
            <p>אח"כ נכנסה "ק" ואמרה בי עתידים ישראל להקדישך שנאמר "קדוש, קדוש, קדוש"
אמר לה הקב"ה - לא, מפני שבך קללה. ויצאה ממנו בפחי נפש.</p>
            <p>אח"כ נכנסה "צ" אמרה לקב"ה בי נקראת צדיק ובי ראוי לברוא העולם, אמר לה הקב" ה
- בך עתידין לבוא צרות על ישראל ויצאה והלכה לה.</p>
            <p>אח" כ נכנסה "פ", אמרה ב י אתה עתיד לפדות את העולם לעתיד לבוא, אמר לה הקב" ה
- בך עתידין ישראל לפרוע עצמן לעבודה זרה.</p>
            <p>אח"כ נכנסה "ע" ואמרה תברא בי העולם שיש בי ענוה, אמר לה הקב"ה - בך יעבד ו
ישראל עבודה זרה ויצאה והלכה.</p>
            <p>אח"כ נכנסה "ס" אמרה בי תברא את העולם שאני סומכת לנופלים, אמר לה הקב"ה -
לכן עמדי במקומך שאם תצאי לא יסמכו הנופלים ויצאה והלכה לה.</p>
            <p>אח"כ נכנסה "נ" ואמרה בי אתה עתיד ליתן נשמה לבריותך. אמר לה הקב"ה - לא,
מפני שבך אני עתיד לכבות נרותיהן של רשעים לעתיד לבוא, ויצאה והלכה.</p>
            <p>אח"כ נכנסה "מ" ואמרה בי תברא העולם כי בי נקראת מלך, אמר לה הקב"ה - ב ך
עתיד לבוא יום מהומה. ויצאה בפחי נפש.</p>
            <p>אח"כ נכנסה "ל" ואמרה בי אתה עתיד ליתן לישראל לוחות הברית, אמר לה הקב"ה -
הרי בך עתידין להשתבר תחת ההר, ויצאה בפחי נפש.</p>
            <p>אח"כ ירדה "כ" מעל כסא הכבוד ונזדעזעו כל העולמות ואמרה בי תברא העולם, שבי
כתרך וכיסאך וכבודך, אמר לה הקב"ה - בך יכלו עיניהם של ישראל בדמעות שובי
למקומך והלכה לה.</p>
            <p>אח"כ נכנסה "י" ואמרה אני תחילת שמך הגדול ואמרה נאה בי לברוא העולם, אמר ל ה
הקב"ה - בך עתיד יצר הרע להטעות את הבריות ויצאה מלפניו.</p>
            <p>אח"כ נכנסה "ט" אמרה לקב"ה בי נקראת טוב ולכן תברא בי את העולם, אמר לה
הקב"ה - בך אני עתיד לקרוא לעמי טמא, ויצאה מלפניו.</p>
            <p>אח"כ נכנסה "ח" ואמרה בי תברא את העולם שבי אתה מתחסד עם בריותך, אמר לה
- לא, מפני שבך עתידין ליכתב חטאותיהם של ישראל בקולמוס של ברזל, והלכה לה.</p>
            <p>אח"כ נכנסה "ז" ואמרה בי יזכרו ישראל את השבת שנאמר "זכור את יום השבת", אמר
לה הקב"ה - כל כלי זין נעשים בך ומיד יצאה מלפניו.</p>
            <p>אח"כ נכנסה אות "ו" אמרה תברא בי העולם שאני אחת מאותיות שמך. אמר לה הקב" ה
- מספיק לך שאת מאותיות שמי ולא אברא בך העולם, ויצאה ממנו.</p>
            <p>אח"כ נכנסה אות "ה" אמרה בי עתידין ישראל לומר הודיה לפניך ולכן ברא בי עולמך.
אמר לה הקב"ה - לא, מפני שבך יבוא יום הדין הגדול לעולם, ויצאה מלפניו.</p>
            <p>אח"כ נכנסה "ד" ואמרה בי יוצא הדיבור לפניך ולכן ברא בי העולם, אמר לה הקב"ה -
מפני שבך נדונין ישראל ולכן לא אברא בך העולם.</p>
            <p>אח"כ נכנסה "ג" ואמרה בי תברא העולם שבי גדולתך וגבורותיך אמורות, אמר לה
הקב"ה - לא מפני שבך אני עתיד ליתן גמול לאויבי, והלכה לה.</p>
            <p>אח"כ נכנסה "ב" ואמרה בי תברא העולם שבי מברכים אותך העליונים והתחתונים,
אמר לה הקב"ה - "ברוך הבא בשם ה'" ואמר אברא בך העולם ותהיי תחילה למעשה
ראשית.</p>
            <p>ראתה "א" שרצה הקב"ה את "ב" ועמדה בצד ושתקה ושאל אותה הקב"ה - למה?
ואמרה לו אם חברותי שעולות לחשבון גדול לא נבחרו, כל שכן אני שיחידה. ועוד
שנתת כבר ל"ב" ואתה לא יכול להעביר המתנה, אמר לה הקב"ה אל תעצבי שאת
ראש לכולם ומלך. אני אחד ואת אחת ועוד כשאתן את התורה, אפתח בך. שנאמר
"אנוכי ה'".</p>
            <p><b>ד.</b> הקב"ה ברא באות "ב" שהיא ברכה ולא באות "א" שהיא לשון ארירה. ועשרים
וששה דורות הייתה אות "א" מתלוננת למה לא פתח בה הקב"ה את התורה עד שפייסה
בעשרת הדיברות שנפתחו ב"אנוכי" ונמצא שהיא העיקר בבריאת העולם.
(מדרש רבה)</p>
            <p><b>ה.</b> דרש ר' יהודה בן פזי העולם נברא ב-"ב" לומר שיש שני עולמות ור' יונה אמר
שהעולם נברא ב"ב" לומר שכמו שהוא סתום מכל צדדיו ופתוח מלפניו כך אין
רשות לדרוש מה לפני ומה לאחרי מה למעלה ומה למטה אלא ממשיכים מכאן
ולהבא.
(מדרש רבה)</p>
            <p><b>ו.</b> "את השמים" – זה אש ומים ומלמד שערבבן הקב"ה ועשה מהן רקיע.
(חגיגה יב.)</p>
            <p><b>ז.</b> הקב"ה ברא מים מרוח, חקק וחצב בהן תוהו ובוהו, רפש וטיט, עשאן כמין ערוגה,
הציבן כמין חומה, סככן כמין מעזיבה, ויצק עליהם שלג ונעשה עפר. "תוהו" זה קו
ירוק שמקיף העולם, "בוהו" הם אבנים מפולמות משוקעות בתהום ומביניהם המים
יוצאים.
(ספר היצירה)</p>
            <p><b>ח.</b> "שבעה רקיעים: וילון, רקיע, שחקים, זבול, מעון, מכון, ערבות". "שבעה ארצות:
אדמה, תבל, נשיה, ציה, חלב, ארץ, גיא".
(ספר היצירה)</p>
            <p><b>ט.</b> גן עדן נברא 1301 שנים לפני בריאת העולם. ולקח הקב"ה שלג מתחת כסא
הכבוד, וממנו עשה קרקע גן עדן, שנוגע ואינו נוגע בכדור הארץ. וזה גן עדן של
מטה.
(אוצר מדרשים אייזנשטיין)</p>
            <p><b>י.</b> ביום ראשון נטל הקב"ה אש ושלג מתחת כסא הכבוד, וזרק על פני המים באמצעו
של עולם ונעשה ארץ. ולקח אבן שתייה וירה אותה במקום בית המקדש, ונתייסד
ממנה העולם.
(מדרש כונן)</p>
            <p><b>יא.</b> א"ר יוחנן, נטל הקב"ה 2 פקעות של אש ושל שלג ועירבם, ומהם ברא העולם.
(מדרש רבה)</p>
            <p><b>יב.</b> יש שבע ארצות בעולמנו זה על גב זה, ארץ, אדמה, ארקא, גיא, נשיה, ציה, ותבל
למעלה מכולם. כשאדם חטא גורש לארץ התחתונה, כיוון שיצאה שבת, הרהר
בתשובה והועלה לאדמה, במשך הזמן ששהה שם, היה חטא קין, וקין גורש לארץ
התחתונה ששם תמיד חשוך ואין אור, כשחזר בתשובה הועלה בחזרה לאדמה ומשם
לארקא. וגם אדם וחוה הועלו לשם, לאחר לידת שת, הועלו אדם וחוה בחזרה עד
שהגיעו לתבל העליונה.
(זהר חדש)</p>
            <p><b>יג.</b> כשהיה אשמדאי מלך השדים אצל שלמה המלך אמר לו בוא ואראה לך דבר
שמעולם לא ראית, הכניס ידו מתחת לאדמה והוציא אדם עם 2 ראשים. שאלו
שלמה מי הוא? ואמר לו שהוא מארץ ארקא ששם בני האדם שונים והם מתולדות
קין.
(אוצר מדרשים אייזנשטיין)</p>
            <p><b>יד.</b> "תהו" – זה קו ירוק שמקיף את העולם וממנו יוצא חושך. "ובוהו" זה אבנים
המשוקעות בתהום שמהם יוצא מים.
(חגיגה יב.)</p>
            <p><b>טו.</b> בתחילה היה העולם של מים. חזר ועשאו שלג, חזר ועשאו ארץ.
(ירושלמי חגיגה פ"ב)</p>
            <p><b>טז.</b> "ורוח אלוקים מרחפת" – בגימטריא זה רוחו של משיח.
(בעל הטורים)</p>
            <p><b>יז.</b> הקב"ה גילה לישראל מה נברא בכל יום כדי שלא יגידו אומות העולם שישראל
בזזו את הארץ, אלא ישראל יגידו שהעולם כולו של הקב"ה. וברצונו נטלה מהם
וברצונו נתנה לנו.
(מדרש רבה)</p>
            <p>יח. ר' שמעון בן זומא הסתכל במעשה בראשית וראה שאין בין המים העליונים
והתחתונים אלא שתים או שלש אצבעות. ולבסוף נפטר, כי ראה יותר מדי ואסור
לחקור בזה.
(מדרש רבה)</p>
            <p>יט. אור שברא הקב"ה אדם רואה בו מסוף העולם ועד סופו. כיוון שראה שיהיו
רשעים, גנזו לצדיקים לעתיד לבוא.
(חגיגה יב.)</p>
            <p>כ. אמר רב יהודה אמר רב: בשעה שברא הקב"ה את העולם - היה מרחיב והולך
כשתי פקעיות של שתִי, עד שגער בו הקב"ה והעמידו, שנאמר 'עמודי שמים ירופפו
ויתמהו מגערתו'.
(חגיגה יב.)</p>
            <p>כא. המלאכים נבראו ביום ב', כדי שלא יאמרו שעזרו לקב"ה בבריאת הרקיע.
(מדרש רבה)</p>
            <p>כב. לא נאמר "כי טוב" ביום שני כיון שנברא בו אור של גיהנם.
(פסחים נד.)</p>
            <p>כג. ביום השני נתחלקו המים בין הרקיע והארץ. ואלו שלמעלה, שמחו שקרובים
לקב"ה. ואלו שלמטה, בכו ורצו לעלות למעלה. אמר להם הקב"ה שהם יהיו
הראשונים לומר שירה.
(פרקי אגדה)</p>
            <p>כד. כשאמר הקב"ה לאחר שיצאו המים – יקוו המים אל מקום אחד לא היה להם
מקום, ובעט הקב"ה בשר של אוקיינוס והרגו ואז נהיה יותר מקום אבל גם אז
העמקים לא יכלו להכיל את כל המים ורצו לעלות שוב ליבשה, אז הקב"ה רצה
לשורפן והתחננו שיניח להם ומחל להם בתנאי שכשישראל יעברו בים יעשו להם
יבשה.
(פרקי אגדה, מעם לועז)</p>
            <p>כה. "וכל שיח השדה טרם יצמח" – מלמד שעמדו דשאים על פתח קרקע ולא צמחו
עד שביקש אדם רחמים וירדו גשמים וצמחו.
(חולין ס:)</p>
            <p>כו. "עץ פרי עושה פרי" – הארץ נתקללה כי היא נצטוותה להוציא עץ שטעם עצו
ופריו שווים וגם העץ היה ראוי להיאכל, ולא ביצעה את ציוויה.
(מדרש רבה)</p>
            <p>כז. כיוון שנברא הברזל פחדו האילנות שיעקרו. אבל הקב"ה הרגיעם ואמר שהעץ
לא יכנס להיות בית יד לגרזן ואז לא יכרתו, ועשה שלום ביניהם.
(מדרש רבה)</p>
            <p>כח. בתחילה השמש והירח היו זהים בגודלם. וקטרגה הלבנה, שאי אפשר לשני מלכים
שישמשו בכתר אחד, ואז נתמעטה הלבנה.
(חולין ס:)</p>
            <p>כט. אמר הקב"ה בגלל שהלבנה מיעטה את עצמה, יהיו לה צבא כוכבים. ועדיין לא
נתפייסה הלבנה. אמר הקב"ה הביאו עלי כפרה שמיעטתי את הירח. ולכן בשעיר
של ראש חודש כתוב לה'.
(מדרש רבה)</p>
            <p>ל. כשנתמעטה הלבנה נפלה עד הרקיע הראשון. ונפלו ממנה ניצוצות ונעשו כוכבים
על שם "שכיבו מאור הלבנה".
(פרקי אגדה)</p>
            <p>לא. מהארץ עד לרקיע מהלך 500 שנה. ועביו של רקיע מהלך 500 שנה. וחמה ולבנה
קבועים ברקיע השני. וכשיוצאת החמה, מתי שהקב"ה כוחה בבריכה של מים
שנמצאת לידה כדי שלא תשרוף את העולם.
(מדרש רבה)</p>
            <p>לב. שטח העולם: 510,072,000 קמ"ר. שטח השמש: 6,115,763,280,000 קמ"ר (פי
11,990 מהעולם). שטח הירח: 37,930,000 קמ" ר. מרחק הירח מאיתנו: 384,403 ק"מ.
מרחק השמש מאיתנו: 149,597,887 ק"מ.
(אינציקלופדיה)</p>
            <p>לג. "ואת כל עוף כנף" – זהו הטווס.
(מדרש רבה)</p>
            <p>לד. עוף השמים נבראו מן הרקק – מהמים ומהיבשה.
(חולין כז:)</p>
            <p>לה. "את התנינים הגדולים" – יש אומרים שזה ראם שבים, ויש אומרים שאלו הלוויתן
וזוגתו, ראה הקב"ה שאין העולם עומד בפניהם וסרס הזכר והרג את הנקבה.
(בבא בתרא עד:)</p>
            <p>לו. הראם הוא זוג אחד בעולם ופעם בשבעים שנה מזדווגים. ולאחר ההזדווגות,
הנקבה הורגת את הזכר, וההריון נמשך 12 שנה ויולדת זכר ונקבה ואח"כ מתה. וכל
אחד בורח למקום אחר. ואחר 70 שנה שוב מזדווגים.
(בראשית רבתי)</p>
            <p>לז. אמר רבה שראה ראם בן יומו והיה כהר תבור שהוא ארבע פרסאות.
(בבא בתרא עג:)</p>
            <p>לח. "התנינים הגדולים" – בספרי הפילוסופים נכתב שמצאו כאלה בגודל 500 פרסה.
(רמב"ן)</p>
            <p>לט. אמר ר' סימון, בשעה שבא הקב"ה לברוא את האדם נעשו מלאכי השרת כתות
כתות. חלק אומרים יברא, וחלק אומרים לא יברא. "חסד" אומר יברא, שהוא גומל
חסדים. "ואמת" אומר אל יברא, שכולו שקרים. "שלום" אומר אל יברא, שכולו
קטטה. "וצדק" אומר יברא, שהוא עושה צדקות. נטל הקב"ה את אמת והשליכו לארץ שלא להתחשב בדעתו. אמרו לו מלאכי השרת למה אתה מבזה את חותמך
שהוא "אמת"? ואמר להם ששוב תעלה האמת.
(מדרש רבה)</p>
            <p>מ. אמר רב יהודה אמר רב בשעה שביקש הקב"ה לבראות את העולם ברא כת אחת
של מלאכים. אמר להם רצונכם נעשה אדם ודיברו עליו רעה. וכן הכת השניה. ושרפן
הקב"ה בנהר דינור וכששאל כת שלישית אמרו מה שתרצה עשה.
(סנהדרין לח:)</p>
            <p>מא. "בצלמו" – מלמד שאדם הראשון נולד מהול.
(אבות דרבי נתן)</p>
            <p>מב. "וייצר את האדם" – בשני יצרים. כמו שאמר ר' שמעון בן פזי אוי לי מיצרי ואוי
לי מיוצרי.
(ברכות סא.)</p>
            <p>מג. נטל הקב"ה עפר מן המזבח וברא בו את האדם.
(ירושלמי נזיר פ"ז)</p>
            <p>מד. אמר רב אושעיא בשם רב, אדם הראשון גופו מבבל, וראשו מארץ ישראל, ואבריו
משאר ארצות.
(סנהדרין לח.)</p>
            <p>מה. אדם הראשון נברא בשני פרצופים ואח"כ חלקו הקב"ה. וי"א שהיה לו זנב וממנו
נעשתה חוה.
(עירובין יח.)</p>
            <p>מו. לאדם היה עור של ציפורן ונברא כבן עשרים.
(מדרש רבה)</p>
            <p>מז. אמר ר' בנאה נסתכלתי בעקביו של אדם הראשון והם כמו שני גלגלי חמה.
(ילקוט שמעוני)</p>
            <p>מח. מתחילה נברא האדם מן הארץ עד לרקיע. כיוון שראו כך מלאכי השרת נזדעזעו
ואמרו לקב"ה יש שתי רשויות! ומיעטו הקב"ה ל 1000- אמה.
(ילקוט שמעוני)</p>
            <p>מט. כאש ר היה אדם בג"ע הוריד לו הקב"ה ע"י רזיאל ספר ובו סודות עליונים
וחכמה קדושה. וכשחטא, פרח והלך לו. והיה אדם בוכה ומצטער ונכנס במי גיחון
ונעשה גופו פצעים והתפלל עד שהחזירו לו משמים את הספר שנתגלגל עד
אברהם אבינו.
(זוהר)</p>
            <p>נ. כשנברא האדם ביקשו המלאכים לומר לפניו שירה, הפיל עליו הקב"ה תרדמה
וידעו שהוא אדם.
(מדרש רבה)</p>
            <p>נא. עץ החיים היה מהלך של 500 שנה וכל מימי בראשית מתפלגין תחתיו.
(מדרש רבה)</p>
            <p>נב. "שם האחד פישון" – שהוא מגדל פשתן.
(מדרש רבה)</p>
            <p>נג. "יום השישי" מלמד שהתנה הקב"ה עם מעשה בראשית שאם ישראל לא
מקבלים תורה – חוזר העולם לתוהו ובוהו.
(שבת פח.)</p>
            <p>נד. עשרה דברים נבראו בערב שבת בין השמשות ואלו הן:</p>
            <p>1. פי הארץ – שבלעה קרח ועדתו.</p>
            <p>2. פי הבאר – של מרים שהוציאה מים לישראל במדבר.</p>
            <p>3. פי האתון - של בלעם.</p>
            <p>4. הקשת – לאות ברית שלא יהיה מבול.</p>
            <p>5. המן – שירד לישראל במדבר.</p>
            <p>6. המטה - של משה שעשה בו האותיות.</p>
            <p>7. השמיר – שהשתמשו בו בבנין בית המקדש להבקעת האבנים.</p>
            <p>8. הכתב – צורת האותיות החקוקים בלוחות, וי"א שזו התורה הכתובה לפניו.</p>
            <p>9. המכתב – שהיו נקראים מכל ארבעה צדדים, וי"א שהיא הכתיבה שעל הלוחות.</p>
            <p>10 . הלוחות – הראשונים שנשתברו.</p>
            <p>ויש אומרים:
אף המזיקין – שדים ורוחות.
וקבורתו של משה – קברו של נודע.
ואילו של אברהם אבינו – שנגזר עליו שיהיה נאחז בסבך בקרניו.
ויש אומרים: אף צבת בצבת עשויה - שכל צבת שעושים נעשית בצבת אחר ת
והראשונה נעשתה בין השמשות בידי שמים.
(אבות פרק ה' משנה ו', פסחים נד.)</p>
            <p>נה. ברא הקב"ה ב' עולמות, העולם הזה ב-"ה" והעולם הבא ב-"י".
(מנחות כט:)</p>
            <p>נו. אדם היה דמו של עולם. וחוה גרמה לו מיתה, ולכן נמסר לה דין נידה.
(ירושלמי שבת פ"ב)</p>
            <p>נז. "גן בעדן" – גן לחוד ועדן לחוד.
(ברכות לד:)</p>
            <p>נח. כל העולם שותה מתמצית גן עדן.
(תענית ו.)</p>
            <p>נט. ארץ מצרים היא 400 פרסה על 400 פרסה. ומצרים אחד משישים בכוש, וכוש
אחד משישים בעולם, ועולם אחד משישים בגן, וגן אחד משישים בעדן, ועדן אחד
משישים בגהינם, נמצא כל העולם כולו ככיסוי קדרה לגהינם.
(תענית ו.)</p>
            <p>ס. "אעשה לו עזר כנגדו" – זכה כנגדו, לא זכה מנגדתו. דבר אחר זכה עוזרתו, ואם
לא זכה - נגדו.
(ברכות סג.)</p>
            <p>סא. מתחילת הפרשה עד בריאת חוה לא נכתבה האות "ס", ללמד שכשנבראה האישה
נברא שטן [סיטרא אחרא] עימה.
(מדרש רבה)</p>
            <p>סב. ר' יהודה אומר בתחיל ה ברא הקב"ה את חוה לעיני אדם. וראה אותה עם רירין
ודם איך שנעשתה, ונמאסה בפניו. ולכן עשה לו הקב"ה אחת אחרת כשישן, והביאה
לפניו מוכנה.
(מדרש רבה)</p>
            <p>סג. תנו רבנן, ארבע נשים יפיפיות היו בעולם שרה ואביגיל, רחב ואסתר. הכל בפני
שרה, כקוף בפני אדם. שרה בפני חוה, כקוף בפני אדם. חוה בפני אדם, כקוף בפני
אדם. אדם בפני שכינה, כקוף בפני אדם
(בבא בתרא נח., מגילה טו.)</p>
            <p>סד. הכול בפני שרה כקוף בפני אדם, ושרה בפני חוה כקוף בפני אדם.
(ילקוט שמעוני)</p>
            <p>סה. "ויבן ה' את הצלע" – מלמד שניתנה בינה יתירה באישה.
(נידה מה:)</p>
            <p>סו. "את האדם" – א"ר לוי, ראוי היה אברהם להיבראות קודם אדם הראשון, אבל
אמר הקב"ה שמא הוא יחטא ויקלקל, ואין מי שיתקן.
(מדרש רבה)</p>
            <p>סז. "ויבן את הצלע" – התבונן הקב"ה מאיפה לברוא את האישה, לא מהראש - כי
תייקר ראשה. לא מהעין - כי תהיה סקרנית. לא מהאוזן - כי תשמע כל דבר. לא
מהפה - כי תהיה דברנית. לא מהלב - כי תהיה קנאית. לא מהיד - כי תגנוב. לא
מהרגל - כי תהיה יצאנית. אלא ממקום צנוע באדם. והיא צרה מלמעלה ורחבה
מלמטה כדי לקבל הוולד.
(מדרש רבה)</p>
            <p>סח. "ויברך אותם אלוקים" – אמר ר' אבהו, נטל כוס ברכה וברכם, ועשה להם 10
חופות, א"ר יהודה בר סימון, מיכאל וגבריאל היו שושבינין של אדם הראשון.
(מדרש רבה)</p>
            <p>סט. "והנה טוב מאד" – א"ר נחמן בר שמואל בשם ר' שמואל בר נחמן, זה יצר הרע.
שאילולי הוא אדם לא היה מתחתן, ולא בונה בית, כי לא היה קנאה ותאווה, וזה
חיוני לקיום העולם.
(מדרש רבה)</p>
            <p>ע. סמא"ל ראש השטנים שהיה משתים עשרה כנפיים, לקח את הכת שלו וירד,
וראה את כל הבריות, ומצא את הנחש שהוא זה שיכול להרע. והייתה דמותו כעין
גמל, ורכב עליו. ואמר, אם אני הולך לאיש, הוא קשה ולא ישמע לי, ולכן הלך
לאישה. כי הנשים נשמעות ומתפתות יותר בקלות. והלך הנחש ונגע באילן. התחיל
האילן לצווח, רשע! אל תגע בי. ובא לאישה ואמר לה, נגעתי באילן ולא מתתי. אף
את תגעי ולא תמותי. (שהרי אדם הוסיף על ציווי הקב"ה ואמר לאישה שנאסר
עליהם גם לנגוע בו) מיד נגעה בו ואכלה, וראתה מלאך המוות כנגדה. אמרה, עכשיו
אמות והקב"ה יעשה לאדם אישה אחרת, לכן פיתתה את האדם. לאכול כדי להשאר
עימו.
(ילקוט שמעוני)</p>
            <p>עא. מתוך שראה אותם הנחש עסוקין בפריה ורביה, נתאוה לה.
(מדרש רבה)</p>
            <p>עב. הנחש ידע שהקב"ה אסר על אדם וחוה לאכול, אך רצה שימותו כדי שיירש את
העולם לעצמו.
(ירושלמי קידושין פ"ד)</p>
            <p>עג. אילן שאכל ממנו אדם היה עץ תאנה.
(סנהדרין ע:)</p>
            <p>עד. האילן שאכלו ממנו אדם וחוה, ר' מאיר אומר אלו חיטים, ר' יהודה אומר אלו
ענבים, ר' אליעזר אומר הוא אתרוג.
(מדרש רבה)</p>
            <p>עה. "להט החרב המתהפכת" – אומר הרמב"ן, דעת אנשי המידות שגן עדן נמצא בקו
המשווה. בספרי הרפואות של היוונים מובא שחכם מקדוני בשם אפקלפינוס ועימו
40 רופאים יוונים חכמים מאותה תקופה, חקרו וחיפשו את עצי הרפואות של גן עדן
ועץ החיים. וחקרו עד שגילו את מיקום להט החרב המתהפכת, מעבר למזרח הודו.
וכשהגיעו לטווח הראיה של להט החרב המתהפכת בריחוק מיל, יצאה ממנה שלהבת
אש ושרפה את כולם. ותושבי המקום רואים מרחוק את זריחת הלהט ומתייראים.
(אוצר מדרשים אייזנשטיין, שער הגמול)</p>
            <p>עו. אמ ר ריש לקיש, אם גן עדן בארץ ישראל, פתחו בבית שאן. ושלשה פתחים יש
לגהינם, אחד בים, אחד במדבר ואחד ביישוב.
(עירובין יט.)</p>
            <p>עז. שער גן עדן סמוך להר המוריה, ולשם גורש אדם וקבע בו את מושבו.
(פרקי דרבי אליעזר כ')</p>
            <p>עח. פתח גן עדן נמצא במערת המכפלה, ולכן כרה שם אדם את קברו.
(זוהר)</p>
            <p>עט. בתקופת אלכסנדר מוקדון, כשהיה כובש שטחים בעולם, הגיע לאפריקה וחצה את
הרי החושך. לאחר שפגש שם ממלכה של נשים והחכים מהן, חזר וישב עם צבאו לנוח
ליד מעיין. כשהוציאו את הדגים המלוחים לשוטפם בנהר, תכף כשנגעו במים, קמו
הדגים לתחייה. התפלא אלכסנדר ואמר, שכנראה נהר זה יוצא מגן עדן, עקבו אחרי
מוצא הנהר עד שהגיעו לפתח גן עדן. וי"א ששם מעבר להרי החושך נמצא פתח גהינם.
(תמיד לב.)</p>
            <p>פ. בשעה שבא נחש על חוה הטיל בה זוהמא. ישראל שעמדו על הר סיני, פסקה
זוהמתן. ועובדי כוכבים שלא עמדו על הר סיני, לא פסקה זוהמתן.
(שבת קמו.)</p>
            <p>פא. באותה שעה שפיתה נחש את חוה, לקח הקב"ה את האדם בעולם ואמר איפה
יהיה ישוב ואיפה לא. ויש אומרים שהיה ישן.
(מדרש רבה)</p>
            <p>פב. חוה דיברה עם הנחש כי ידעה שפת החיות. או מכיוון שהיו אז כולם מדברים
בלשון הקודש, או שדיברה עם השטן שרכב על הנחש.
(חומת אנך)</p>
            <p>פג. חוה פיתתה את אדם ואמרה שצריך להיות במצבה. ויש אומרים שצעקה עליו,
עד שנכנע ואכל, וחוה נתנה לכל הבעלי חיים לאכול. חוץ מעוף אחד ששמו "חול"
שלא אכל, וקיבל שכר שאינו מת, אלא כל 1000 שנה מתכלה עד כביצה וחוזר להיות
חדש.
(מדרש רבה)</p>
            <p>פד. אדם היה יכול להתחבאות בעץ הגן כי הנמיך ל 100- אמה בלבד.
(סנהדרין לח:)</p>
            <p>פה. שבעה העלו את השכינה למעלה, ושבעה החזירוה למטה. ואלו הן: אדם, קין,
אנוש ודורו, דור המבול, דור הפלגה, אנשי סדום, אנשי מצרים, העלו את השכינה
למעלה. אברהם, יצחק, יעקב, לוי, קהת, עמרם, משה, הורידו חזרה את השכינה
למטה.
(מדרש רבה)</p>
            <p>פו. אדם היה כפוי טובה בכך שאמר "האישה אשר נתתה עמדי".
(עבודה זרה ה:)</p>
            <p>פז. הקב"ה לא שאל את הנחש, אלא ישר קללו, שאין מהפכין בזכותו של מסית.
והנחש היה יכול לטעון, דברי הרב ודברי התלמיד דברי מי שומעין.
(סנהדרין כט.)</p>
            <p>פח. הנחש והדג משמשים פנים אל פנים, כי דיברה שכינה עימהן.
(בכורות ח.)</p>
            <p>פט. כיוון שאמר הקב"ה "על גחונך תלך", ירדו מלאכי חבלה וקצצו ידיו ורגליו. והיה
קולו והולך מסוף העולם עד סופו.
(מדרש רבה)</p>
            <p>צ. לעתיד לבא הכל מתרפאין, חוץ מהנחש והגבעונים.
(מדרש רבה)</p>
            <p>צא. אחר שהפשיט הקב"ה את עורו של הנחש, עשה ממנו כותנות לאדם וחוה.
(מדרש אגדה)</p>
            <p>צב. בשעה שאמר הקב"ה לאדם "וקוץ ודרדר תצמיח לך", זלגו עיניו דמעות. ואמר
- אני וחמורי נאכל באבוס אחד? וכיוון שאמר תאכל לחם, נרגע.
(פסחים קיח.)</p>
            <p>צג. אדם הראשון חטא כי ראה שתים ולא שלש. שהרי כתוב הסתכל בג' דברים ואין
אתה בא לידי עבירה דע מאין באת, ולאן אתה הולך, ולפני מי עתיד ליתן דין וחשבון.
דע מאין באת? מטיפה סרוחה. ומשם אדם לא בא.
(מעינה של תורה, מדרש פליאה)</p>
            <p>צד. אדם קיבל 10 קללות, חוה קיבלה 10 קללות, והנחש קיבל 10 קללות.</p>
            <p><b>קללות אדם:</b></p>
            <p>א. קטנה קומתו.</p>
            <p>ב. כוחו נחלש. שראה קרי, ונשתנו פניו.</p>
            <p>ג. קללת האדמה, שהצמיחה קוצים ודרדרים.</p>
            <p>ד. צער הפרנסה.</p>
            <p>ה. במקום שהאדמה תוציא פירות כמו שיש בגן עדן, תוצא רק עשב.</p>
            <p>ו. בזיעת אפך תאכל לחם.</p>
            <p>ז. נשתנה זיו פניו, כהבדל שבין קוף לאדם.</p>
            <p>ח. נקצצו רגלי הנחש - והאדם לא יוכל להשתמש בו כמשרת.</p>
            <p>ט הגירוש מגן עדן.</p>
            <p>י. שהאדם מיועד למיתה וקבורה בעפר.</p>
            <p><b>קללות חוה:</b></p>
            <p>א. צער הוסת.</p>
            <p>ב. דם בתולים ונידה.</p>
            <p>ג. צער העיבור.</p>
            <p>ד. צער ההפלות.</p>
            <p>ה. צירי לידה.</p>
            <p>ו. צער גידול בנים.</p>
            <p>ז. הצער שצריכה תמיד להיות צנועה.</p>
            <p>ח. שהבעל מושל עליה. והיא משתוקקת אליו.</p>
            <p>ט. שאינה ראויה לעדות.</p>
            <p>י. המיתה.</p>
            <p><b>בגמרא (עירובין ק:) מובאים עוד קללות:</b></p>
            <p>א. אסורה לשני אנשים.</p>
            <p>ב. מגדלת שיער כשד.</p>
            <p>ג. כשעושה צרכיה כורעת כבהמה.</p>
            <p>ד. נעשית כר לבעלה.</p>
            <p><b>קללות הנחש:</b></p>
            <p>א. ירדו מלאכי השרת וקצצו לו ידיו ורגליו. והקב"ה קרע לשונו שדיבר בה רעה.
(אוצר מדרשים אייזנשטיין)</p>
            <p>ב. שיאכל עפר הארץ.</p>
            <p>ג. עד עכשיו היה חשוב ומלך על החיות, ועכשיו נתקלל יותר מכולם.</p>
            <p>ד. תמיד מצורע.</p>
            <p>ה. בכל 7 שנים משיל עורו מעליו.</p>
            <p>ו. יש איבה גדולה בין האדם לנחש.</p>
            <p>ז. שהאדם דורך עליו והרגו, אבל הוא יכול לנשוך רק בעקב.</p>
            <p>ח. שהארס הוא בתוך פיו. וכך הולך ונושף מפני האש שבפיו.</p>
            <p>ט. המוות, שראוי לבוא לו ראשון.</p>
            <p>י. לעתיד לבוא כולם יתרפאו חוץ מהנחש.</p>
            <p>צה. אדם וחוה התגלגלו באברהם ושרה כדי לתקן נשמתם.
(סדר הדורות)</p>
            <p>צו. הקב"ה האריך לאדם את החיים ל"יום" - שהוא 1000 שנה.
(מדרש רבה)</p>
            <p>צז. שתים עשרה שעות היה אדם בגן עדן:</p>
            <p>שעה ראשונה: הוצבר עפרו.</p>
            <p>שעה שניה: נעשה גולם.</p>
            <p>שעה שלישית: נמתחו איבריו.</p>
            <p>שעה רביעית: נזרקה בו נשמה.</p>
            <p>שעה חמישית: עמד על רגליו.</p>
            <p>שעה שישית: קרא שמות לחיות.</p>
            <p>שעה שביעית: נזדווגה לו חוה.</p>
            <p>שעה שמינית: עלו למיטה שנים וירדו ארבעה.</p>
            <p>שעה תשיעית: נצטווה שלא לאכול מהאילן.</p>
            <p>שעה עשירית: אכל מעץ הדעת.</p>
            <p>שעה אחת עשרה: נענש.</p>
            <p>שעה שתים עשרה: יצא מגן עדן.
(סנהדרין לח:)</p>
            <p>צח. עלו שניים וירדו ארבעה – אלו אדם וחווה, קין ותאומתו. הבל נולד אחר כך.
(תוספות סנהדרין לח:)</p>
            <p>צט. חוה קראה להבל בשם זה כי אמרה, 'בהבל באנו ובהבל נלך'.
(ספר הישר)</p>
            <p>ק. אדם אכל לפני עץ הדעת מעץ החיים, אבל לאחר שאכל מעץ הדעת הקב"ה
אסר עליו, כי הוא רפואה לעץ הדעת.
(לימודי רבינו ישעיה)</p>
            <p>קא. כשיצאה השבת וראה אדם שיש חושך מוחלט, החל לפחד שיפגע בו הנחש. נתן
בו הקב"ה דעת, וזימן לו 2 אבנים ומהם הוציא אש. ולכן מברכים "בורא מאורי
האש".
(מדרש רבה)</p>
            <p>קב. . קין נולד עם תאומה, והבל עם שתי תאומות.
(יבמות סב.)</p>
            <p>קג. אדם הראשון היה חסיד. והפריש מאשתו 130 שנה. ועוד 70 שנה הפריש לדוד,
. וביחד נחשב שהפריש לקב"ה חומש מחייו, שהרי 200 זה חומש מ 1,000-
(פני דוד)</p>
            <p>קד. קין והבל התווכחו איפה יהיה בית המקדש. ויש אומרים, שהתווכחו מי ישא את
התאומה השנייה של הבל.
(מדרש רבה)</p>
            <p>קה. הבל היה חזק יותר מקין. אך כשקין ראה שהבל גובר עליו, אמר לו הנח לי. שאם
תהרוג אותי, מה תגיד לאבא? והבל הניח לו, ואז קפץ עליו קין והרגו.
(מדרש רבה)</p>
            <p>קו. קין הרגו במקל, ויש אומרים באבן. ויש אומרים נתבונן מאיפה שחט אביו את
הפר, ומשם הרגו. ועופות השמים וחיות טהורות קברוהו, ובשביל זה זכו לשתי
ברכות, שהם: "על השחיטה", ו"על כיסוי הדם בעפר".
(מדרש רבה)</p>
            <p>קז. כשקין הרג את הבל היו בני 52 יום ונשאר חי 7 דורות עד שמת בגיל 130 ע"י
תובל קין, שטעה וחשב מרחוק שהוא חיה בגלל הקרן, וסימן ללמך אביו הסומא
לירות בו בחץ ולהורגו. שאול המלך היה ניצוץ נשמת למך 77 דורות אחריו.
(מדרש תנחומא, רש"י, סדר הדורות, גלגולי נשמות)</p>
            <p>קח. "קול דמי אחיך" – מלמד שעשה בו חבורות חבורות. שלא היה יודע היכן נשמתו
יוצאת, עד שהגיע לצוארו, ומת. ודמו היה מושלך על עצים ואבנים.
(סנהדרין לז.)</p>
            <p>קט. כשראו אדם וחוה את בנם הרוג, לא ידעו מה לעשות. עד שראו עורב שקובר
את חבירו בתוך חפירה באדמה, וכך עשה אדם להבל.
(פרקי דרבי אליעזר)</p>
            <p>קי. קין אמר "גדול עוני מנשוא" - משישים ריבוא שחטאו, וסלחת להם.
(סנהדרין קא:)</p>
            <p>קיא. נתכנסו כל בהמה חי ה ועוף להרוג את קין. ואמר הקב"ה, "כל הורג קין יהרג". כי
לקין לא היה ממי ללמוד, אבל מעכשיו כל הורג יהרג.
(מדרש רבה)</p>
            <p>קיב. כשיצא קין פגש אותו אדם הראשון. ואמר לו קין שעשה תשובה נתכפר לו חצי
מהעונש. ובכה אדם ואמר, חבל שלא עשיתי תשובה והקב"ה היה מוחל לי. ואמר
"מזמור שיר ליום השבת.." ומזמור זה נשתכח במשך הדורות, עד שבא משה וחידשו.
(מדרש רבה, זוהר)</p>
            <p>קיג. הקב"ה הראה לאדם דור דור ודורשיו, דור דור וחכמיו, דור דור ופרנסיו, כיוון
שהגיע לדורו של רבי עקיבא, שמח בתורתו ונתעצב במיתתו.
(עבודה זרה ה.)</p>
            <p>קיד. כיוון שפרש אדם מאשתו 130 שנה, רוחות נקבות התחממו ממנו והוליד שדים
ורוחות.
(עירובין יח:)</p>
            <p>קטו. "זה ספר תולדות אדם" - הראה הקב"ה לאדם את כל הדורות בעתיד. כיוון שראה
את דוד המלך שנולד ומיד מת, נתן לו 70 שנה. כשהגיע לר' עקיבא, שמח בתורתו
ונתעצב במיתתו. ושלח לו הקב"ה ע"י רזיאל המלאך ספר ובו כל הרפואות והחכמות
בעולם. כיוון שחטא, פרח הספר ונצטער אדם מאוד ובכה והכניס גופו במי גיחון עד
שהעלה חלודה. ריחם עליו הקב"ה ורמז למלאך רפאל שיחזיר לו הספר. ונתגלגל עד
שהגיע לאברהם.
(זוהר)</p>
            <p>קטז. שנת 130 לבריאת העולם - לידת שת. שנת - 235 לידת אנוש. שנת - 266 חטאי
דור אנוש מגיעים לשיאם, והקב"ה מענישם ומציף שליש מהעולם.
(סדר הדורות)</p>
            <p>קיז. כשעלה האוקיינוס והציף שליש מהעולם הגיע בגבולותיו לחופי הים התיכון
בישראל, ובחופי הים התיכון בתוניס.
(מדרש רבה)</p>
            <p>קיח. "ויולד את קינן" - כשהיה אנוש בן 90 הוליד את קינן. כשגדל קינן, הבין והשכיל
בכל חכמה, ומלך על כל בני האדם ועל השדים. והיה מדריך את כל בני האדם
להאמין בה'. קינן ידע בחכמתו על המבול שעתיד לבוא ורשם את הכול על לוחות
אבן, ושם באוצרותיו.
(ספר הישר)</p>
            <p>קיט. קינן נפטר בשנת 1235 ונקבר באיי הודו.
(סדר הדורות)</p>
            <p>קכ. במהלך מסעות הכיבוש של אלכסנדר מוקדון הגיע להודו. ושם באחד האיים פגש
בני אדם שדומים לנשים. וסיפרו לו שבאי הזה יש קבר של מלך קדמון ושמו קינן
בן אנוש שמלך על כל העולם. וכתב בחכמתו על המבול שהביא ה', וכ ן כתב על דור
אנוש שהציף האוקיינוס שליש עולם. ועל קברו מגדל ובו כסף וזהב לרוב ובנוי על
פי חכמת הקסם ואין אפשרות להיכנס לשם, ומי שמנסה לפרוץ את החומה
שמסביב, מת מיד.
(יוסיפון)</p>
            <p>קכא. ארבעה דברים נשתנו בימי אנוש: א. ההרים נעשו טרשים. ב. המת הסריח.
ג. נעשו פניהם מכוערים. ד. נעשו הפקר למזיקים.
(מדרש רבה)</p>
            <p>קכב. בימי אנוש טעו בני האדם טעות גדולה, ונבערה עצת חכמי אותו הדור; ואנוש
עצמו, מן הטועים. וזו הייתה טעותם: אמרו הואיל והאל ברא כוכבים אלו וגלגלים
אלו להנהיג את העולם, ונתנם במרום, וחלק להם כבוד, והם שמשים המשמשים
לפניו, ראויים הם לשבחם ולפארם, ולחלוק להם כבוד. וזה הוא רצון האל ברוך הוא,
לגדל ולכבד מי שגידלו וכיבדו, כמו שהמלך רוצה לכבד עבדיו והעומדים לפניו, וזה
הוא כיבודו של מלך. כיון שעלה דבר זה על ליבם, התחילו לבנות לכוכבים היכלות,
ולהקריב להם קרבנות, ולשבחם ולפארם בדברים, ולהשתחוות למולן כדי להשיג רצון
הבורא, בדעתם הרעה. וז ה היה עיקר עבודה זרה, וכך הם אומרים עובדיה היודעים
עיקרה, לא שהם אומרים שאין שם אלוה כמו שאמר ירמיה: "מי לא ייראך מלך
הגויים, כי לך יאתה". כלומר, הכול יודעי ן שאתה הוא האל לבדך; אבל טעותם
וכסילותם, שמדמין שזה ההבל רצונך הוא.ואחר שארכו הימים, עמדו בבני אדם נביאי שקר, ואמרו שהאל ציווה להם ואמר
להם: עבדו כוכב פלוני, או כל הכוכבים, והקריבו לו ונסכו לו כך וכך, ובנו לו היכל
ועשו צ ורתו כדי להשתחוות לו כל העם הנשים והקטנים ושאר עם הארץ. ומודיע
להם צורה שבדה מליבו, ואומר זו היא צורת הכוכב הפלוני שהודיעוהו בנבואתו.
והתחילו על דרך זו לעשות צורות בהיכלות ותחת האילנות ובראשי ההרים ועל
הגבעות, ומתקבצים ומשתחווים להם; ואומרין לכ ל העם שזו הצורה מטיבה ומריעה,
וראוי לעובדה וליראה ממנה. והכומרין אומרין להם שבעבודה זו, תרבו ותצליחו;
ועשו כך וכך, ואל תעשו כך וכך.
והתחילו כוזבים אחרים, לעמוד ולומר שהכוכב עצמו או הגלגל עצמו או המלאך
דיבר עימהם ואמר להם, עבדוני בכך וכך, והודיע להם דרך עבודתו, ועשו כך, ואל
תעשו כך. ופשט דבר זה בכל העולם, לעבוד את הצורות בעבודות משונות זו מזו,
ולהקריב להן, ולהשתחוות.
וכיון שארכו הימים, נשתקע השם הנכבד והנורא מפי כל היקום ומדעתם, ולא
הכירוהו. ונמצאו כל עם הארץ והנשים והקטנים, אינן יודעין אלא הצורה של עץ
ואבן וההיכל של בניין, שנתחנכו מקטנותן להשתחוות להן ולעובדן, ולהישבע בשמן.
והחכמים שהיו בהן כגון הכומרין וכיוצא בהן, מדמין שאין שם אלוה אלא הכוכבים
והגלגלים שנעשו הצורות האלו בגללן ולדמותן. אבל צור העולמים, לא היה שם מכירו
ולא יודעו, אלא יחידים בעולם, כגון חנוך ומתושלח ונוח ושם ועבר. וע ל דרך זו, היה
העולם מתגלגל והולך, עד שנולד עמודו של עולם, שהוא אברהם אבינו עליו השלום.
(רמב"ם הלכות עבודה זרה פרק א')</p>
            <p>קכג. חנוך קבר את אדם וחוה.
(ילקוט שמעוני)</p>
            <p>קכד. 7 אנשים סיפרו אחד לשני על בריאת העולם במשך כל שנות קיום העולם. אדם,
מתושלח, שם, יעקב, עמרם, אחיה השילוני ואליהו הנביא שעדיין קיים ולא מת.
(ילקוט שמעוני)</p>
            <p>קכה. "ויתהלך חנוך את האלוקים ואיננו כי לקח אותו אלוקים" - לאחר שהוליד חנ ך
בן ירד את מתושלח, מאס בדרכי בני האדם הרעים, והיה עובד את ה' בביתו ומפריד
את עצמו מבני האדם. לאחר שנים רבות שהיה מתפלל בביתו ועובד את ה', נגלה
אליו מלאך ואמר לו קום צא מביתך ומלוך על בני האדם ותלמד אותם ללכת בדר ך הישרה להאמין בה' ולשפוט אותם ביושר ובאמונה. וכך עשה חנוך בציווי ה' ואסף
את כולם ולימדם את מוסר ה', ומכל המקומות בעולם התאספו לשמוע את דברי
חכמתו של חנוך, ועבדו את ה' כל ימ י חנוך. כך היה במשך 243 שנה, עד שמת אדם
באותו זמן וקברוהו שת ובניו וחנוך ומתושלח בכבוד גדול ועשו מספד גדול עליו.
לאחר מות אדם שוב הסתתר חנוך בביתו, והיה נגלה מדי כמה ימים. וכשהיה יוצא
אליהם, כל בני האדם והמלכים היו באים לשמוע את חכמת אלוקים שבו. באחד
הימים, קרא לו מלאך ה' ואמר שהקב"ה רוצה להעלותו ולהמליכו בשמים על כל
המלאכים. וכך נפרד חנוך מבני האדם וראו סוס יורד מן השמים לקחתו, ורכב עליו
חנוך וליוו אותו 800 אלף איש. ביום שלאחר מכן ביקש חנוך שלא ילווהו יותר כדי
שלא ינזקו. וכך עזבו לאט לאט האנשים עד שאמר ביום השישי שעולה השמימה
עם הסוס, ועלה ברכבי אש וסוסי אש, ועל הארץ נפלו אבני שלג גדולות.
(ספר הישר)</p>
            <p>קכו. כשעלה חנוך בן ירד השמימה שם הקב"ה את שמו 'מטטרו"ן', וריממו על כל
המלאכים.
(זוהר)</p>
            <p>קכז. אמר ר' ישמעאל בן אלישע כהן גדול ששח לו המלאך מטטרו"ן: כשחטאו בני
האדם, החליט הקב"ה להעלותו לצבא מרום כדי שיהיה עד עליהם לעולם הבא.
ושלח את השר ענפיא"ל בסוסי אש להעלותו מעלה, באו וקטרגו המלאכים עוז"א
עי"זא ועזא"ל לפני הקב"ה, הרי זה בן אדם מאלה שיאבדו במבול ומה טיבו ברקיע?
אמר הקב"ה, כך אני החלטתי להביאו שיהיה שר ומושל עליכם. היו חיות הקודש
והאופנים והשרפים אומרים מ ה לרי ח ילוד אישה בינינו? אמר להם הק ב"ה א ל ירע
לכם, שכל בני האדם חטאו וכפרו בי, וזה חנוך בן ירד מובחר בכולם ונטלתי את
שכרי. מיד כל המלאכים והשרפים כיבדוהו ואמרו לו אשריך שבחר בך קונך. וכיוון
שהגיע למעלה, מיד נהפך בשרו וגידיו לאש, ועצמותיו לגחלים, ואור עיניו לזוהר
ברקי ם, וכיבדו הקב"ה ורוממו מעל כל מלאכי מעלה, וכל מלאכי השרת כשרואים
אותו ואפילו מלאך המוות, זעים ורועדים מפניו.
(פרקי היכלות)</p>
            <p>קכח. שנת -622 לידת חנוך, שנת -681 לידת מתושלח ומלכות חנוך על בני האדם, שנת
-987 הסתלקות חנוך.
(סדר הדורות)</p>
            <p>קכט. ר' עקיבא אומר, בשעה שנסתכל הקב"ה וראה שמעשה הדור מקולקלים, עלה
למעלה ולקח איתו את חנוך. וחדשו גוף של אש, ושם שמו מטטרו"ן, ועשה לו כסא
של אש בגודל 40 פרסאות, ומינהו על כל האוצרות ברקיע, ולסדר חיות הקודש,
ונתן על ראשו כתר מלכות של 500 פרסאות על 500 פרסאות, וכל שר ושר העמיד
לנגדו ליטול ממנו רשות לעשות רצונו ונתן לו 70 מלאכים, ורוממוהו על כל
המלאכים 70 אלף פרסאות ועשה לו גדולה יותר מכל מלאכי השרת.
(בראשית רבתי)</p>
            <p>קל. "הנפילים היו בארץ" - הם עוזא ועזאל שנפלו ממרום ולא יכלו לחזור וטעו אחר
נשי העולם.
(זוהר)</p>
            <p>קלא. תשעה נכנסו בחייהם לגן עדן: חנוך, משיח, אליהו, אליעזר, עבד מלך הכושי,
חירם, יעבץ בנו של ר' יהודה הנשיא, סרח בת אשר, בתיה בת פרעה, ויש אומרים
במקום חירם זה ר' יהושוע בן לוי.
(ילקוט שמעוני)</p>
            <p>קלב. ראו המלאכים שהקב"ה מתעצב על שברא בני אדם, ועמדו שני מלאכים לפני
הקב"ה ששמם שמחזאי ועזאל ואמרו לו הרי אמרנו לך לא לברוא אדם, ואמר להם
גם אם אתם הייתם בעולמם הייתם חוטאים בגלל יצר הרע, ואמרו לו, אם היינו
למטה, היינו מקדשים שמך. ואז אמר להם הקב"ה שירדו. וכשהגיעו לאוויר העולם,
שלט בהם יצר הרע כי בנות האדם היו יפות ולא כבשו ביצרם וטעו אחריהם. וראה
שמחזאי אישה אחת ששמה איסטהר ורצה לקחתה ואמרה לו איני שומעת אותך
עד שתלמדני שם המפורש. ולימד אותה, והזכירה אותו ועלתה לרקיע ולא קלקלה.
אמר הקב"ה כיוון שפירשה עצמה מעבירה, לכו וקבעוה בין שבעה כוכבים, וקבעו
אותה בכוכב כימה. וכשראו שמחזאי ועזאל כך, נשאו נשים והולידו. שמחזאי הוליד
את הִיוָא והֵיָא. ועזאל היה ממונה על תכשיטין של נשי ם שמפתים את האדם
לעבירה. ושלח מטטר"ון המלאך שליח לשמחזאי ואמר לו עתיד הקב"ה להחריב
עולמו ולהביא מבול לעולם. מיד עמד בבכי והיה מצטער על העולם ובניו, ומה יעשו
בניו שכל אחד אוכ ל בכל יום אלף גמלים ואלף שורים ואלף סוסים. בלילה ראו היוה
והיא שני חלומות. אחד ראה אבן גדולה פרוסה על הארץ כשולחן וחרותים בה
שורות שורות והיה יורד מלאך מהרקיע ומוחק הכל חוץ מארבע מילים. והשני ראה
פרדס מכל מיני אילנות והיו מלאכים מקצצים כל האילנות חוץ מאילן אחד ע ם שלושה ענפים וסיפרו זאת לאביהם, ואמר להם שהקב"ה עתיד להביא מבול לעולם
ורק נח ובניו ישארו. וכיוון ששמעו כך היו צועקין ובוכין. אמר להם אביהם אל
תצטערו כי השמות שלכם לא ישכחו שכל פעם שמתאמצים הרבה אומרים היו א
והיא, ואז נרגעו. שמחזאי חזר בתשובה, ותלה עצמו בין שמים לארץ, כשראשו
למטה ורגליו למעלה, ועדיין הוא תלוי בתשובה. ועזאל לא חזר בתשובה, ועדיין
מסית בני אדם לדבר עבירה וכלוא בחושך בשלשלאות בהרי החשך. ובני בניו של
שמחזאי היו סיחון ועוג.
(בראשית רבתי ילקוט שמעוני, זוהר, אוצר מדרשים)</p>
            <p>קלג. מתושל ח הי ה שונ ה 600 סדר י משנ ה ובא בגלגול רבינ ו הקדו ש שסד ר את המשנה.
(גלגולי נשמות)</p>
            <p>קלד. "ואחות תובל קין נעמה" – רבא אמר היא הייתה אמו של אשמדאי מלך השדים.
(זוהר חדש)</p>
            <p>קלה. תובל קין לוטש נחושת וברזל, בא בגלגול ריש לקיש שהיה בתחילה שודד ולבסוף
נהיה אמורא ותיקן עצמו.
(גלגולי נשמות)</p>
            <p>קלו. למך בא בגלגול אלקנה, צילה אשתו ששתתה כוס עקרין באה בגלגול חנה, ועדה
שהייתה אשתו להביא ילדי ם, בא ה בגלגול פנינה. וגם כאן אלקנה אהב יותר א ת חנה
וה' פקד אותה ותיקנה את עקרותה מגלגול קודם.
(גלגולי נשמות)</p>
            <p>קלז. שאול המלך היה ניצוץ נשמתו של למך ועברו ביניהם 77 דורות, ובהריגת שאול
את עצמו תיקן את הריגת קין.
(גלגולי נשמות)</p>
            <p>קלח. "כי איש הרגתי לפצעי וילד לחבורתי"... - למך היה שביעי לדורות מקין. והי ה
סומא. כשהיה יוצא לצוד, היה בנו תובל קין אוחזו בידו. יום אחד כשיצאו לצוד
בשדה, ראה תובל קין מרחוק את קין והקרן במצחו. חשב שהוא חיה, ואמר לאביו
שיירה בחץ. משך למך בחץ, והרג את קין. כשהבין תובל קין שזו לא חיה, אמר ללמ ךשהוא כמין אדם וקרן במצחו. אמר לו, ווי לי, זקני הוא. טפח שתי ידיו בחרטה ופגע
בראש בנו תובל קין והרגו בשוגג, ונשאר בשדה עד שבאו נשותיו עדה וצילה.
(מדרש תנחומא, מדרש רבה, רש"י)</p>
            <p>קלט. למך תבע נשיו לתשמיש ולא רצו בגלל המבול שיבוא. ובאו לדין לפני אדם ואמר
להם תעשו את שלכם והקב"ה יעשה את שלו, ואמרו לו א"כ למה אתה פרשת
מאשתך 130 שנה? ולכן אדם אח"כ בא על אשתו ונולד שת.
(מדרש רבה)</p>
            <p>קמ. "ויולד בדמותו כצלמו" – מלמד שנולד שת מהול.
(אדר"נ פ"ב)</p>
            <p>קמא. דור המבול היו שופכים זרעם על עצים ואבנים כי היו שטופים בזנות ולכך הרבה
להם הקב"ה נשים.
(מדרש רבה)</p>
            <p>קמב. שנת - 1056 לידת נח. פעם ראשונה מאז חטא אדם שנולד מישהו עם אצבעות
פרודות.
(סדר הדורות)</p>
            <p>קמג. הסיבה שנח הוליד בגיל מאוחר היא כי אמר הקב"ה, אם בניו יהיו רשעים, אין
רצוני שיאבדו במים. ועד גיל 100 הקב"ה לא העניש. ואם בניו יהיו צדיקים, איני
רוצה להטריחו שיבנה הרבה תיבות.
(מדרש רבה)</p>
            <p>קמד. כיוון שנולד נח, נתקנו כלי מחרשה, וזרעו מה שקצרו, ולא קוצים. והאצבעות
התפרדו.
(פרקי אגדה)</p>
            <p>קמה. "ויולד לו בן" – לא כתוב ויולד נח כמו באחרים. מרמז שממנו נבנה העולם. דבר
אחר, מתושלח אביו של למך נתן לו עצה שלא ימהר לקרוא לו שם כי אנשי הדור היו
מכשפים, ויהיו מכשפים אותו אם ידעו את שמו.
(דעת זקנים מבעלי תוספות)</p>
            <p>קמו. "ויולד נח את שם את חם ואת יפת" - והרי יפת הוא הגדול? אלא הם נמנו כסדר
חשיבותם.
(סנהדרין סט:)</p>
            <p>קמז. אף על נח נחתם גזר דין אלא שמצא חן בעיני הקב"ה.
(סנהדרין קח.)</p>
            <p>קמח. ידוע שכיוון שיצאו רוב שנותיו של אדם ולא חטא שוב אינו חוטא ולכן הקב" ה
המתין לנח שיעברו יותר ממחצית חייו, ואז הוליד.
(משך חכמה)</p>
            <p>קמט. נח גם חטא, אך חזר בתשובה ויש אומרים שעמדה לו זכותו של משה שעתיד
לצאת ממנו.
(מעם לועז)</p>
        </section>

        <section id="section2">
            <h1><b>הפטרת בראשית</b></h1>
            <p><b>(ישעיה מ"ב)</b></p>
            <p>הקשר לפרשה הוא הכתוב "בורא השמים ונוטיהם" שזה איזכור הבריאה.</p>
            <p>א. "בורא השמים ונוטיהם" - קודם בראם כפקעת של שתי, ואח"כ נטה אותם.
(רש"י חגיגה י"ב:)</p>
            <p>ב. "נותן נשמה לעם עליה ורוח להוליכם בה" - כל המהלך ארבע אמות בארץ ישראל
מובטח לו שהוא בן העולם הבא. אמר ר' אבהו - ואפילו שפחה בארץ ישראל.
(כתובות קיא:)</p>
            <p>ג. "יורדי הים ומלואו" - אנשים הגרים בקביעות בים, כמו ונציה.
(רש"י)</p>
            <p>ד. הנביא קורא גם לאנשים הכשרים עוורים וחרשים, כי הם מתנהגים כעוורים
וחרשים כשמתעלמים ולא מוחים בעם.
(מצודת דוד)</p>
            <p>ה. "הראשונות הנה באו" - הכוונה על מפלת מצרים.
(רש"י)</p>
            <p>ו. "הראשונות הנה באו" - זו מפלת סנחריב שהייתה בזמן ישעיה.
(רד"ק, מצודת דוד)</p>
            <p>ז. "וחדשות אני מגיד" - זו הגאולה העתידה לבוא במהרה.
(רד"ק, מצודת דוד)</p>
            <p>ח. "ה' חפץ למען צדקו" - "ר' חנינא בן עקשיא אומר: רצה הקב"ה לזכות את ישראל
לפיכך הרב ה להם תורה ומצוות. שנאמר: "ה' חפץ למען צדקו יגדיל תורה ויאדיר".
(מכות כ"ב:)</p>
            <p>ט. תחילת נבואות ישעיה היו בשנת 3140
(סדר הדורות)</p>
        </section>

        <section id="section3">
            <h1><b>פרשת נח</b></h1>
            <p>א. "אלה תולדות נח נח" – ר' אבא בר כהנא אמר כל מי שנכפל שמו יש לו בעולם
הזה ובעולם הבא חלק טוב.
(מדרש רבה)</p>
            <p>ב. כשאמר "אלה תולדות נח" היה צריך לומר שמות בניו כדרך תולדות? אלא בא
לומר:</p>
            <p>נח לו – שינצל מעונש המבול.</p>
            <p>נח לעולם - שנתחדש שוב בזכותו.</p>
            <p>נח לאבות - מהדורות שלפניו. שמאז שנולד הפסיקו המים להציף קבריהם
פעמיים ביום, ונחו.</p>
            <p>נח לבנים - לדורות הבאים אחריו. שהרי מאז שחטא אדם הפרה לא הייתה
נשמעת לחורש וכיון שנולד נח חזרו הפרות לשמוע לחורש.</p>
            <p>נח לעליונים - למלאכי השרת. שהיו מקטרגים על בריאת האדם, וכשבא נח -
נחו. ולמאורות השמים - שבזמן המבול לא עשו תפקידם, ובזכות נח חזרו
לתפקידם.</p>
            <p>נח לתחתונים - שבזכותו ניצלו כל הנמלטים מן המבול בתיבה, ואח"כ שב העולם
לקדמותו.</p>
            <p>נח בעולם הזה - לו ולזרעו אחריו.</p>
            <p>נח בעולם הבא - לישראל הבאים מזרעו שזוכים לשני עולמות.
(מדרש רבה)</p>
            <p>ג. כתוב בפסוק ג' פעמים "נח", ללמד שהוא אחד משלשה אנשים שראו דברים
בחורבנן ויישובן:</p>
            <p>נח – ראה בחורבן העולם ובנינו.</p>
            <p>איוב – ראה בחורבן ביתו וכל אשר לו, ולאחר שנה חזר הכל לקדמותו.</p>
            <p>דניאל – ראה בחורבן בית המקדש ובבנינו בבית שני.
(מדרש תנחומא)</p>
            <p>ד. בזמן אדם הראשון היו חתול ועכבר בביתו. ופעם נכנס תחרות ביניהם ובא העכבר
אל אדם ואמר לו שהחתול גנב ומבקש רשות להורגו, אמר לו אדם כיון שדיברת עליו
לשון הרע תהיה לו אתה למאכל. ומיד אכל החתול את העכבר. וכשראו כך העכברים
ברחו וגרו במקומות רחוקים. ובזמן המבול כשכולם היו בתיבה אמר החתול לנקבתו,
אני זוכר שסבי נתן לי לאכול מיצור כזה והיה לו טעם טוב, ורץ אחר העכבר לתפסו.
ונעש ה נס לעכבר ונהיה חור ונכנס לתוכו, והכניס החתול פיו בפנים ונשכו העכבר ויצא.
וגם העכבר, נקרעה שפתו התחתונה. ולאחר קצת זמן יצא העכבר ובא לנח, וביקש ממנו
שיתפור לו הקרע של השפה. אמר לו נח תביא לי שערה מהחתול, ואתפור לך. הלך
העכבר לחתול כשהיה ישן ולקח שערה משפמו והביא לנח ותפר לו. ועל דברים כמו
אלו נקרא איש צדיק.
(אוצר מדרשים, בראשית רבתי)</p>
            <p>ה. בתחילת הפרשה כתוב "איש צדיק תמים", ובהמשך כשדיבר הקב"ה עם נח אמר
לו, "כי אותך ראיתי צדיק לפני". מלמד שאומרים מקצת שבחו של אדם בפניו, וכולו
שלא בפניו.
(עירובין יח:)</p>
            <p>ו. כשנח לקח לאישה את נעמה בת חנוך הוא היה בן 498 , והיא הייתה בת 580
וכשהיה נח בן 595 , מת למך אביו בגיל 777 , וכל יודעי ה' מתו בשנה ההיא.
(ספר הישר)</p>
            <p>ז. "תמים" – מלמד שנולד מהול.
(אדר"נ פ"ב)</p>
            <p>ח. "בדורותיו" - יש דורשים לגנאי, שדווקא בדורו היה כך אבל אם היה בימי אברהם
לא היה נחשב לכלום. ויש דורשים לשבח, שבדור של רשעים היה כך, וכמובן שבדורו
של אברהם היה נחשב צדיק.
(סנהדרין קח.)</p>
            <p>ט. נח היה נותן צדקה בסתר ולכך ניצל.
(תורת החיד"א)</p>
            <p>י. "כי השחית כל בשר" – אמר ר' יוחנן: מלמד שהרביעו בהמה על חיה, וחיה על
בהמה, והכל על אדם, ואדם על <span class="tooltip" data-tooltip="וחטא דור המבול נשלם על עוון זה שהיו משחיתים זרעם לבטלה. ולכן נענשו דווקא במבול מים">הכל</span>.
(סנהדרין קח.)</p>
            <p>יא. "כי מלאה הארץ חמס" – סוחר שהיה בא לעיר היו לוקחים ממנו כל אחד פחות
משוה פרוטה בטענה שזה קצת מאוד, עד שגומרים כל <span class="tooltip" data-tooltip="והיה אדם מפקיד ארנקו אצל חברו ובתוכו אפרסמון להפצת ריח טוב, והמפקיד בא בלילה &#10;ומריח את האפרסמון ונכנס ושודד את כל כספו.">כספו</span>.
(ירושלמי בבא מציעא פ"ד)</p>
            <p>יב. הקב"ה ציוה לנח שיביא עצים מהרי אררט שהם חזקים. ויש אומרים שיביא
מעצי האורן שהם צפים על פני המים.
(ילקוט מעם לועז)</p>
            <p>יג. -1536 ה' מצווה את נח לבנות תיבה, שנת -1554 ה' מצווה את נח להתחתן.
(סדר הדורות)</p>
            <p>יד. דור המבול היו גיבורים ואפילו השדים היו פוחדים מהם ומילדיהם. והיו זורעים
פעם ב 40- שנה, כי כל השנה היה אוויר נח ונעים. והיו מהלכים מקצה עולם ועד
קצהו בזמן קצר. והיו חשובים בעיניהם נשיכות אריות ונמרים כמו תלישת <span class="tooltip" data-tooltip="ומעשה באישה שילדה בלילה ואמרה לבנה הנולד לך והדלק נר כדי שאקטע את חבל טבורך. ויצא ופגש בשד 'שמדון' שהוא שר השדים והרוחות ורצה השד להזיקו, ותוך כדי המפגש ביניהם עלה השחר. אמר השד לתינוק, לך והגד לאמך שאלמלא קרא התרנגול ועלה השחר, הייתי מכה והורג אותך. אמר לו התינוק לך אתה והגד לאמך שאם לא הייתי קשור לחבל הטבור, הייתי כבר מכה וממית אותך. ומכאן רואים כמה היה כוחם גדול ולא חששו אפילו מהשדים.  ">שערה</span>.
(מדרש רבה)</p>
            <p>טו. -1656 נישואי בניו של נח ותחילת המבול שנמשך שנה.
(סדר הדורות)</p>
            <p>טז. "את שם את חם את יפת" – 3 פעמים "את" לרמז שגם נשותיהן ניצלו.
(אור החיים)</p>
            <p>יז. הקב"ה רצה להביא מבול של מים כי מתחילה המים היו משבחים אותו ואמר
אם המים האלה שהם דוממים משבחים אותו, בני אדם שיש להם פה ישבחו יותר,
וכשראה את כל הרעה שעשו בני האדם אמר, יתפנו אלו [הבני אדם] ויחזרו
הראשונים [שהם המים].
(פרקי אגדה, מעם לועז)</p>
            <p>יח. "הנני משחיתם את הארץ" – אפילו שלשה טפחים באדמה שהמחרשה שולטת
בהם נימוחו במי המבול.
(מדרש רבה)</p>
            <p>יט. כל מאה ועשרים שנה היה נח נוטע ארזים וקוצצן. וכששאלו אותו על מה זה,
אמר שיהיה מבול וישטוף את העולם. ואמרו לו, שאם יבוא זה יהיה עליו. וכשמת
מתושלח סבו אמרו לו, אתה רואה שבאו הצרות עליך.
(מדרש רבה)</p>
            <p>כ. דור המבול לא פחדו כי אמרו שיכולים ברוב גובהם לסתום ברגליהם את
התהומות. ואמר להם נח שאם הקב"ה רוצה, מוציא מעקבי רגליכם מים.
(פרקי אגדה)</p>
            <p>כא. "משחיתם את הארץ" ראשי תיבות 'מאה'. מלמד שהשחית קומתן שהייתה 100
אמה.
(בעל הטורים)</p>
            <p>כב. הקדוש ברוך הוא ציוה לנח להביא מכל החיות אל התיבה, אך נח אמר שקשה
הדבר, אזי ציוה הקב"ה על כל המלאכים שממונים על החיות והביאו אותם אליו.
(פרקי דרבי אליעזר)</p>
            <p>כג. מכל הרובצים לפניו הכניס נח לתיבה, וכל העומדים השאיר בארץ. ובאה לביאה
אחת עם שני גוריה זכר ונקבה, ורבצו לפני נח. וקמו שני בני הלביאה, והכו אותה
והבריחו אותה משם, ועמדה אצל האריות. והכניס נח את שני הגורים לתיבה.
(ספר הישר)</p>
            <p>כד. "שבעה שבעה איש ואשתו" – בבהמה שזכרותה כעין בני האדם וכן נקבותה,
נאמר איש ואשתו, מה שאין כן בעופות.
(חזקוני)</p>
            <p>כה. "צהר" – אמר ר' יוחנן: אמר הקב"ה לנח קבע בה אבנים טובות שיהיו מאירות
לכם כצהריים.
(סנהדרין קח:)</p>
            <p>כו. "צהר" – ר' אבא אומר חלון, ר' לוי - מרגליות. ר' פנחס בשם ר' לוי אמר: כל
שנים עשר חודש שהיה נח בתיבה לא היה צריך לאור החמה ביום ולאור הלבנה
בלילה אלא מרגלית הייתה לו והיה תולה אותה. ובשעה שהיא כהה, היה יודע שזה
יום. וכשהיא מבהיקה, היה יודע שזה לילה.
(מדרש רבה)</p>
            <p>כז. "ומכל החי" – לרבות רוחות ושדים.
(מדרש רבה)</p>
            <p>כח. המדור התחתון בתיבה היה לאשפה, המדור האמצעי לבעלי החיים, והמדור
העליון לבני אדם.
(סנהדרין קח:)</p>
            <p>כט. דור המבול לא נתגאו אלא רק בשביל הטובה שהשפיע להם הקב"ה.
(סנהדרין קח.)</p>
            <p>ל. ר' חייא ור' יהודה היו הולכים בדרך והגיעו להרים גדולים ומצאו שם עצמות
שהיו מאותם בני המבול ופסעו 300 פסיעות בעצם אחת.
(זוהר)</p>
            <p>לא. השקר בא להיכנס לתיבה, ונח לא נתן לו כיון שלא היתה לו בת זוג. והלך והביא
את המארה (קללה), והסכימו בתנאי שכל מה שהוא מוצא הוא לוקח. וכשיצאו מן
התיבה היה הולך השקר ומביא אוצרות, והמארה לוקחת הכל.
(פרקי אגדה, בראשית רבתי)</p>
            <p>לב. "מבול" – נקרא כך על שם שבלה ובלבל את הכל.
(רש"י)</p>
            <p>לג. עוג נשבע לנח שיהיה עבד לבניו לעולם. ונתלה בצידי התיבה, והיה נח נותן לו
אוכל דרך החלון וכך נצל, והיה עבד אברהם, וחי עד שמשה הרגו.
(פרקי אגדה, מעם לועז)</p>
            <p>לד. אמר ר' יוחנן בכניסתן נאסרו בתשמיש המיטה.
(סנהדרין קח:)</p>
            <p>לה. גם החיות נאסרו בתשמיש המיטה.
(רש"י)</p>
            <p>לו. ר' יהודה אומר הראם לא נכנס אך גוריו נכנסו, ור' נחמיה אומר לא זה ולא זה
אלא קשר נח את הגור לצידי התיבה וחוטמו היה בתיבה.
(מדרש רבה)</p>
            <p>לז. נעשה נס וצידי התיבה הצטננו וכך יכלו עוג והראם להיאחז שם.
(זבחים קג:)</p>
            <p>לח. אמר רבה בר בר חנה ראיתי ראם בן יומו, והיה שמונה וחצי פרסאות.
(בבא בתרא עג:)</p>
            <p>לט. "זכר ונקבה" – אם זכר רץ אחר נקבה קבלהו, ואם נקבה רצה אחר זכר אל
תקבל אותם.
(מדרש רבה)</p>
            <p>מ. "להחיות איתך" – דווקא דומין לך, אבל לא ציוה להביא טריפה.
(עבודה זרה ו.)</p>
            <p>מא. "איש ואשתו" – מאותן שבאו מאליהן.
(סנהדרין קח:)</p>
            <p>מב. "לחיות זרע" – חוץ מזקן וסריס שלא מולידים.
(עבודה זרה ו.)</p>
            <p>מג. שבעת הימים שחיכה הקב" ה אלו ימי אבלו של מתושלח. ללמדך שהספדן של
צדיקים מעכב את הפורענות.
(סנהדרין קח:)</p>
            <p>מד. בשבעה ימים האלו הטעימן הקב"ה מעין עולם הבא, ושינה סדרי בראשית. היה
רעש גדול וחמה יצאה במערב ושקעה במזרח.
(סנהדרין קח:)</p>
            <p>מה. דור המבול היו כ 700,000- איש ואישה.
(ספר הישר)</p>
            <p>מו. המבול נמשך 40 יום, כנגד מי שעובד עבודה זרה שנחשב ככופר בתורה שניתנה
בארבעים יום. וכנגד גזל, שבגימטריא זה 40 . וכנגד גילוי עריות, שזמן יצירת הולד
הוא 40 יום.
(כלי יקר)</p>
            <p>מז. "בעצם היום" – שהיו בני דורו אומרים שלא יתנו לו להיכנס. ואמר הקב"ה אני
מכניסו באמצע היום, ונראה מי יעכב.
(ספרי על פרשת האזינו)</p>
            <p>מח. אמר ר' יוחנן: נח מחוסר אמנה היה. ועד שלא הגיעו המים לרגליו, לא נכנס.
(מדרש רבה)</p>
            <p>מט. "מכל אשר בחרבה" – אמר ר' חסדא, לא נגזירה גזירה על דגים שבים.
(זבחים קיג:)</p>
            <p>נ. יש אומרים, שאף על הדגים היתה הגזירה של מי המבול. אבל הם ברחו
לאוקיינוס, שזה מחוץ לגבולות הארץ.
(מדרש רבה)</p>
            <p>נא. כיוו ן שהגיע המבול, אנשי דור המבול הענקים סתמו ברגליהם את התהומות.
והרתיח הקב"ה את המים, ונשרפו רגליהם. וכשראו כך, זרקו בניהם לתהומות לסתום
המים וזה לא עזר. והיו כאלה שידעו להשביע בשמות המלאכים, אך שינה הקב"ה
שמות המלאכים כדי שלא ישתמשו בהם. והתגבר ו המים עליהם, וירד מבול של אש
מלמעלה. ובאו לשבור התיבה, והקיפה הקב"ה בדובים ואריות והיו הורגים כל מי
שניסה להתקרב.
(פרקי אגדה, זוהר)</p>
            <p>נב. המזיקין שהיו בתיבה הזיקו את נח ומשפחתו ונעשו חולים מהם. וירד המלאך
רזיאל ולקח את שם לגן עדן, ולימדו כל רפואות שבועלם ונתרפאו. וכתבו על ספר
את כל הרפואות וזה ספר הרפואות שגנז חזקיהו.
(פרקי אגדה)</p>
            <p>נג. עוף החול היה ישן בתיבה ולא רצה להטריח את נח וברכו נח שיאריך ימים.
(פרקי אגדה)</p>
            <p>נד. "וישלח את העורב" – העורב לא רצה לצאת והסתובב סביב עד שחזר ויש
אומרים שמצא נבלת אדם מושלכת בראשי ההרים ואכל אותה.
(פרקי אגדה, מעם לועז)</p>
            <p>נה. "את העורב" – אמר ריש לקיש, תשובה ניצחת השיב העורב לנח. אמר לו, הקב"ה
שונא אותי, שאמר מהטמאים להביא שנים. ואתה שונא אותי, בכך שאתה שולח
אותי. ואם יפגע בי שר חמה או שר צינה העולם יהא חסר בריה אחת! או שמא
אתה רוצה את בת זוגתי, ואמר לו נח רשע! אפילו במותר לי אסור בזמן שאני בתיבה.
(סנהדרין קח:)</p>
            <p>נו. העורב התווכח עם נח, ונח אמר לו אתה טמא ואין צריך אותך. ואמר הקב"ה
לנח, קבל אותו. שאחד מן הנביאים צריך אותו, וזה בזמן אליהו שהיה רעב, והעורבים
הביאו לו לחם ובשר.
(מדרש רבה)</p>
            <p>נז. נפתחו ליונה שערי גן עדן, והביאה עלה זית ולא משהו יותר מכובד. כי אמרה
לפני הקב" ה, יהיו מזונותי מרורין כזית בידך ולא מתוקים כדבש ביד בשר ודם.
(עירובין יח:)</p>
            <p>נח. "וישאר א ך נח"- בגימטריא "עוג" מלמד שהוא נפלט מדור המבול.
(בעל הטורים)</p>
            <p>נט. "וישאר אך נח" אמר ר' הונא בשם ר' יוסי שאף הוא היה גונח דם, מהקור
שבתיבה.
(מדרש רבה)</p>
            <p>ס. ר' יוסי אומר נח היה צולע, כי נשכו הארי בתיבה בגלל שלא הביא לו אוכל בזמן.
(זוהר)</p>
            <p>סא. שאל אליעזר עבד אברהם את שם בן נח איך היה בתיבה? ואמר לו שם צער
גדול היה לנו בתיבה, בריה שצריכה לאכול ביום האכלנו ביום, ובריה שצריכה לאוכל בלילה האכלנו אותה בלילה. והייתה זיקית שאבא לא היה יודע מה היא אוכלת,
ופעם קילף רימון ונפלה ממנו תולעת ואכלה אותה. ומאז נתן לזיקית תולעים כאלה.
(סנהדרין קח:)</p>
            <p>סב. כשיצא נח מהתיבה וראה את כל העולם שמם אמר לפני הקב"ה, נקראת רחום!
והיה לך לרחם על בריותך. ואמר לו הקב"ה: רועה שוטה! עכשיו אתה אומר לי?
היית צריך להגיד את זה כשאמרתי לך לבנות את התיבה, אבל אתה רק חשבת
להינצל. וכשראה נח כך עמד והקריב קרבנות.
(השמטות לספר הזוהר)</p>
            <p>סג. שלשה שימשו בתיבה ולקו. חם בנו של נח שימש ולקה בעורו שנהיה כושי.
עורב שימש ולקה שהוא יורק את הזרע מפיו לפיה של נקבה. הכלב שימש ולקה
בזה שהוא תמיד הולך אחרי הנקבה והתשמיש שלו מגולה.
(סנהדרין קח:)</p>
            <p>סד. אשת חם היתה בהריון בתיבה כי זנתה עם שמחזאי לפני כן, וחם שימש איתה
בתיבה כדי לחפות. לבסוף נולד ממנה סיחון. אשת חם חזרה בגלגול בת יפתח,
והצרות שעברה הביאו לתיקונה.
(גלגולי נשמות)</p>
            <p>סה. "מיד כל חיה אדרשנו" – הוצרך לומר כך, כי עד עכשיו גם לבני האדם וגם
לחיות היה מותר לאכול רק צמחוני. ועכשיו מותר לבני האדם לאכול חיות, ומותר
לחיות לטרוף.
(רמב"ן)</p>
            <p>סו. "ויסכרו מעינות תהום" ולא "כל" מעינות, מלמד שיש כאלה שנשארו: א. חמי
טבריא. ב. מעין הנקרא חמת גדר. ג. מערת בניאס.
(מדרש רבה)</p>
            <p>סז. אמר הקב"ה, בגלל שהיה להם הרבה טובה, והיה צריך לקצור פעם בארבעים
שנה, והיה אויר צח כל השנה, לכן חטאו. אבל מעכשיו "קיץ וחורף לא ישבותו".
(מדרש רבה)</p>
            <p>סח. חביב משה שבתחילה נקרא "איש מצרי" ובסוף "איש האלוקים", יותר מנח
שבתחילה נקרא "איש צדיק תמים" ולבסוף נקרא "איש האדמה".
(מדרש רבה)</p>
            <p>סט. כיון שנח בא לטעת כרם, בא הנחש ואמר לו מה אתה עושה? ואמר לו כרם
שמשמח בני אדם. ואמר לו אתה רוצה שנעשה ביחד? והסכים נח, והלך השטן ולקח
כבש ושחטו, לקח אריה ושחטו, לקח חזיר ושחטו, לקח קוף ושחטו, וערבב דמן ביין.
ורצה לרמז בזה שקודם שישתה יין השדה הוא ככבש, שתה כוס אחת הוא כאריה,
כיוון ששתה הרבה הוא כחזיר שמתלכלך, וכשנשתכר נעשה כקוף.
(פרקי אגדה)</p>
            <p>ע. "ויתגל בתוך אהלה" אמר ר' הונא בשם ר' אליעזר, נח כשיצא, נשכו הארי והיה
צולע. ובא בשכרותו לאוהל אשתו לשמש מיטתו ונתפזר זרעו ונתבזה.
(מדרש רבה)</p>
            <p>עא. כשראה חם את אביו ערום אמר, אדם הראשון היו לו שני בנים, ורבו בניהם
עד שקין הרג את הבל. ואם הוא יוליד עוד בן, אז יהיו שוב מריבות. ולכן סרסו.
(מדרש רבה)</p>
            <p>עב. "ויקח שם ויפת" שם נתאמץ במצווה יותר, ולכן הפסוק נקרא על שמו.
(מדרש רבה)</p>
            <p>עג. מכיוון ששם נתאמץ במצווה יותר, זכה לבניו שיתעטפו בטליתות. ואמר לו
הקב"ה אתה כיסית ערות אביך, ולכן כשבניך חנניה מישאל ועזריה יושלכו לכבשן
האש, לא יופשטו בגדיהם. וליפת אמר הקב"ה, שלעתיד לבוא במלחמת גוג ומגוג,
גוג שהוא מזרעו של יפת יזכה לקבורה. והוא עצמו זכה שבניו יהיו להם מלבושי
כבוד.
(מדרש רבה)</p>
            <p>עד. נח שהשתכר בתוך אוהלו, בא בגלגול יוסף שלא שתה יין עד שראה את אחיו.
(גלגולי נשמות)</p>
            <p>עה. "ארור כנען" – נח קילל את כנען כי הוא סיפר לאביו. ונח רצה בן רביעי
שישמשנו וחם התנגד כאמור כי אמר, לאדם הראשון היו 2 בנים ואחד הרג השני והוא רוצה ארבעה? וסירס את אביו. ולכן נח קילל את בנו שיהיה עבד עבדים
לאחיו.
(מדרש רבה)</p>
            <p>עו. נח לא היה יכול לקלל את חם, כי הוא נתברך ע"י הקב"ה כשיצא עם התיבה
יחד עם כל משפחת נח.
(מעם לועז)</p>
            <p>עז. חם נענש בנוסף שעיניו נהיו אדומות, שפתי ו עקומות, שערות ראשו וזקנו
חרוכות, והולך ללא בגדים עליונים, ומקום מושבו קשה וחם. וכך כל זרעו הגרים
באפריקה.
(מעם לועז)</p>
            <p>עח. "ומוראכם וחיתכם" - שאפילו עוג מלך הבשן שמת צריך לשמרו מן העכברים,
אבל אדם חי אפילו תינוק בן יומו, אין צריך לשמרו מן העכברים.
(שבת קנא:)</p>
            <p>עט. אחרי מות אדם וחוה, נתנו את הכותונות שעשה להם הקב"ה בגן עדן לחנוך
בן ירד. והוא נתנם לבנו מתושלח, ומתושלח נתנם לנכדו נח, ונח הביאם לתיבה,
וכשיצאו, לקחם חם בנו ונתנם לבנו כוש, וכוש באהבתו את בנו נמרוד נתן לו את
הכותונת, ולבש אותם בן עשרים ונתן לו הקב"ה כח וגבורה, ובהיותו בן 40 נלחמו
הוא ובנו כוש בבני חם ונצחו אותם, ושמו את נמרוד מלך עליהם ובנה עיר בשם
שנער ומלך בה. ושם את תרח שהיה שר צבאו ואהב אותו וכיבדו <span class="tooltip" data-tooltip="בסופו של דבר, עשיו הרג את נמרוד ולקח ממנו את בגדי החמודות, ויעקב גנז אותם לאחר שקיבל את הברכות מאביו.">מאוד</span>.
(ספר הישר)</p>
            <p>פב. "הוא היה גיבור ציד" – שלבש בגדי אדם הראשון, וצד את הבריות <span class="tooltip" data-tooltip=", נמרוד נקרא כך שהמריד כל העולם במלכותו על הקבה.">בהם</span>
(זוהר).</p>
            <p>פג. כשלבש הבגדים אלה, אשר כל החיות היו מצוירות עליהם. וכשיצא החוצה, באו
החיות והשתחוו לפניו. וכל האנשים חשבו שהוא אלוה.
(פרקי אגדה)</p>
            <p>פד. אברהם נולד לתרח כשהיה בן 70
(רש"י)</p>
            <p>פה. כשנולד אברם לתרח שר צבאו של נמרוד עשו מסיבה, וכשיצאו מהמסיבה ראו
החוזים בכוכבים של המלך, כוכב שבולע 4 כוכבים והבינו שזה רמז שאברהם ימלוך
בעולם, ואמרו זאת לנמרוד. וקרא לתרח ואמר לו, שימכור לו את בנו אברהם כי
רוצה להרגו. ואמר לו תרח שרוצה להתייעץ שלושה ימים, והבריח את אברהם ואימו
למערה. ולנמרוד הביא אחד מילדי עבדיו והרגו. ואברהם היה במערה 10 שנים ואח"כ
הלך לנח ולמד שם 39 שנים ובגיל 40 הכיר בוראו.
(ספר הישר)</p>
            <p>פו. כשהיה אברהם במערה שתי כליותיו היו נובעות ומלמדות אותו חכמה. וכשהיה
בן שלוש, יצא מהמערה ונתן בדעתו לחקור מי ברא את השמיים והארץ. בהתחלה
חשב שהשמש היא הבורא והשתחווה לה. אך כשראה ששוקעת והירח עולה, חשב
שהירח הוא הבורא והשתחווה אליו. בבוקר כשראה שוב את השמש, הבין שיש כוח
על שמנהיג את שניהם, עד ששלח אליו הקב" ה את המלאך גבריאל וגילה לו מי מנהיג
את העולם. וזכה אברהם ששרתה עליו השכינה והכיר את בוראו.
(מעם לועז)</p>
            <p>יש אומרים שבזמן אימו של אברהם אמתלאי בת כרנבו הייתה בהריון, לא סיפרה
לתרח מפני גזירת נמרוד להרוג כל בן שיולד. וכבר נהרגו 70 אלף זכרים מתחילת
הגזירה. וראה תרח שפניה משונות, ושאל אותה מה קרה? ואמרה לו שיש לה חולי
מסויים וצריכה לצאת מחוץ לעיר. ונעשה נס שלא הרגישו שהיא בהריון, וילדה את
אברהם במערה וברחה משם. בכה אברהם, ושלח לו הקב"ה את המלאך גבריאל ונתן
לו חלב לשתות וכך התקיים. כשהיה בן 20 ימים נעשה נס, והיה כבר יכול ללכת, וכך
גדל שלא כדרך הטבע. וניסה לחשוב בדעתו מי בורא העולם. אחרי שהבין שלא
השמש ולא הירח שולטים, נגלה אליו המלאך גבריאל בשליחות ה' ולמדו על הבורא.
לאחר זמן, באה אימו של אברהם לשם לחפשו, ופגש אותה ושאל מה היא מחפשת?
וסיפרה לו על בנה שהשאירה כאן. אמר לה, אני הוא. ולא האמינ ה עד שנתן לה
סימנים. ואמר לה שהקב"ה הוא בורא העולם ועשה לו נס. ונמרוד איננו אל. הלכה
וסיפרה זאת לתרח, והוא סיפר את זה לנמרוד. נמרוד פחד וכעס מאוד ושלח את
צבאו להביא אליו את אברהם. כשבאו אליו, שלח הקב"ה את המלאך גבריאל ושם
ענן וחושך ביניהם לבין אברהם. אנשי נמרוד פחדו מאוד וחזרו וסיפרו לו על כך.
ואמר גבריאל המלאך לאברהם שיפיץ את הקב"ה וילך אחרי נמרוד לבבל, ואמר לו
שאין לו נשק ואפשרות ללכת עד שם, ואמר לו גבריאל אני ארכיבך על כתפי ובתוך
רגע תהיה בבבל וכך היה. והפיץ אברהם את שמו של הקב"ה בארץ ופגש את אביו</p>
            <p>ואימו ואמר לאביו שבא בתוך יום אחד מהלך של 40 יום וסיפר זאת תרח לנמרוד
ופחד. נמרוד עשה חגיגה והזמינו את כל בני העיר וגם תרח ואברהם באו. ונמרוד
יושב על כסאו וקרא לאברהם ובא ישר לכיסאו ואחז בכיסא והתחיל לנענע וצעק
אוי לך נמרוד שאתה כופר ולא מכיר באלוקים חיים! וכך היה הולך ומבזה את נמרוד
בזיון גדול וכל האלילים שהיו שם צנחו ונפלו עם פניהם לקרקע. ונמרוד ואנשיו
נבהלו מאוד כששמעו זאת והודו לאברהם שהקב"ה הוא מלך מכל המלכים. וכך
מסרו לידי אביו לשלום.
(אוצר מדרשים אייזנשטיין, מעם לועז)</p>
            <p>פז. "פלג" – נקרא כך כי בימיו התחילו הימים להתקצר ולא הגיעו בני אדם לגיל
של 300 שנה.
(דעת זקנים מבעלי התוספות)</p>
            <p>פח. "מן הארץ ההיא יצא אשור" - כיוון שראה שחלוקים על הקב"ה יצא משם,
וקיבל שכר שניתנו לו ארבעה ערים: נינוה, רחובות עיר, כלח ורסן.
(מדרש רבה)</p><p>
    פט. "פתרוסים וכסלוחים" – היו זונים אלו עם נשות אלו ויצאו מהם פלישתים.
(מדרש רבה)
              </p><p>צ. "בואכה ספרה" טפרי – עיר בדרום ארץ ערב.
(מדרש רבה)</p>
            <p>צא. ר' אליעזר אומר מפני מה לא מיחה בהם אשור? כי ראה שסנחריב יוצא ממנו
והוא היה מחרף ומגדף כלפי מעלה. ואם ימחה, הם יגידו לו אתה עתיד לצאת ממך
מישהו רשע ותימחה בו.
(בראשית רבתי)</p>
            <p>צב. "ויהי בנסעם מקדם" - אמר ר' אלעזר הסיעו עצמם מקדמונו של עולם שזה
הקב"ה, ואמרו העולם מתמוטט אחת לתרנ"ו שנה, וצריכים לעשות לו סמוכות.
(מדרש רבה)</p>
            <p>צ ג. הקב"ה סייע בתחילה לדור הפלגה. ומי שבנה לבנה אחת נבנו לו שתיים, אבל
אחר כך ירד כביכול וראה שאם כולם יהיו אומה אחת לא יוכלו יראי השם לברוח
ואברהם לא יוכל להתקיים, אבל כשיהיו שפות שונות כל אחד ילך בדרכו.
(פרקי אגדה)</p>
            <p>צד. "שנער" - נקראת כך מכמה טעמים: (מעם לועז)</p>
            <p>א) שהם מתים מחולי של התכווצויות ולא מנוערים מהזוהמא.</p>
            <p>ב) שהם מנוערים <span class="tooltip" data-tooltip="ממצוות התלויות בפירות הארץ. רמז לגלות בית ראשון שלא יקיימו בה תרומות ומעשרות.">ממוות</span>.</p>
            <p>ג) ששריה מתים <span class="tooltip" data-tooltip="הכוונה על חכמי התורה שמתים צעירים, לא כמו אלה שבארץ ישראל שיש בה אריכות ימים.">נערים</span>.</p>
            <p>ד) ששריה, התלמידי חכמים מביטים בתורה כשהם נערים.</p>
            <p>ה) שהעמידה שונא וער (צר) שזה נבוכדנצר שהחריב את בית המקדש.
(מדרש רבה)</p>
            <p>צה. דור הפלגה בנו מגדל גבוה שלקח לעלות לשם שנה שלימה, וזרקו חיצים לכיוון
השמים ונפלו מלאים דם, וחשבו שהרגו מה שנמצא בשמים, וה' עשה זאת כדי
להטעותם. ואז קרא ל 70- המלאכים הקרובים אליו וירדו לבלבל שפתם.
(ספר הישר)</p>
            <p>צו. גובהו של המגדל היה 70 מיל (קילומטרים).
(פרקי אגדה)</p>
            <p>צז. אמר ר' אלעזר גדול חטא דור הפלגה, שהם מרדו במקום (הקב"ה), מדור המבול
שהיה בהם עבירות של אדם לחבירו כמו גזל. אבל דור המבול נענשו יותר, כדי ללמד
ששנואה המחלוקת וגדול השלום.
(פרקי אגדה)</p>
            <p>צח. "הבה נבנה" היו שלש כתות:</p>
            <p>כת ראשונה: נעשה דברים שיחזיקו את הרקיע שלא יתמוטט.</p>
            <p>עונשם: ה' הפיצם על פני כל הארץ.</p>
            <p>כת שניה: נעלה ונעשה מלחמה, ונמרוד בה'.</p>
            <p>עונשם: נעשו קופין ורוחות ושדים.</p>
            <p>כת שלישית: נעלה ונעבוד שם עבודה זרה.</p>
            <p>עונשם: ה' בלל את שפתם.</p>
            <p>וכולם נתכוונו לשם עבודה זרה.
(סנהדרין קט.)</p>
            <p>צט. דור הפלגה אין להם חלק לעולם הבא.
(סנהדרין קז:)</p>
            <p>ק. המגדל שבנו דור הפלגה - שליש נשרף, שליש נבלע ושליש נשאר, ומהלך צילו
ג' ימים.
(ספר הישר)</p>
            <p>קא. דור הפלגה קיבלו שישה עונשים:</p>
            א) ה' בלבל <span class="tooltip" data-tooltip=" ואחד לא הבין מה השני אמר לו, ומתוך כך היו רבים ומכים אחד את השני.">שפתם</span>.
            <p>ב) גאה האוקיינוס ושטף 30 משפחות מהם.</p>
            <p>ג) כשראו הרעה שיצאה איתם הלך חלק מהם להרים כדי שכל אחד יכיר דרכו
חזרה, והקב"ה עשה שנסגרה הדרך ונבלעו שם בארץ.</p>
            <p>ד) <span class="tooltip" data-tooltip="לאחר שהתאחדו ובאו לבבל לבנות את המגדל, ">נפרדו</span> וגרו כל אחד בנפרד, וכל אחד הלך לעיר של <span class="tooltip" data-tooltip="כי לא ידע לחזור למקומו">השני</span>.</p>
            <p>ה) חלק מהם נעשו קופים ורוחות ושדים.</p>
            <p>ו) אין להם חלק לעוה"ב.
(ילקוט מעם לועז)</p>
            <p>קב. תרח היה מוכר צלמים. ופעם יצא לאיזה מקום והושיב את אברהם במקומו
בא איש אחד לקנות פסל ואמר לו אברהם בן כמה אתה? ואמר לו בן 60 אמר לו
אתה בן 60 ואיך אתה משתחווה לפסל שנבנה היום? והלך לו האיש. באה אישה עם
סולת ואמרה שייתן את זה לפסלים, לקח אברהם מקל ושבר כל הפסלים ונתן את
המקל בידו של הפסל הגדול, כשבא תרח שאל את אברהם מה עשית? אמר לו
אישה אחת הביאה סולת והפסלים רבו. כי כל אחד רצה לקחת את זה, והפסל הגדול
אמר אני הגדול! ושבר את כולם, ולקח את זה מהם. אמר לו תרח מה אתה מדבר?
הרי הם עץ ואבן ולא יכולים לדבר? אמר לו אברהם אם כך למה אתה משתחווה
להם? ומסרו תרח לידי נמרוד. אמר לו נמרוד אם אני לא אלוה, אז נשתחווה לאש.
אמר לו אברהם נשתחווה למים שמכבים את האש, ונמרוד הסכים. אמר לו אברהם נשתחווה לעננים שנושאים את המים, ונמרוד הסכים. אמר לו אברהם נשתחווה לרוח
שמפזרת את העננים, ונמרוד הסכים. אמר לו אברהם נשתחווה לאדם שסובל הרוח,
אמר לו נמרוד אתה מדבר סתם. אני משתחווה לאש, ואזרוק אותך לשם ונראה אם
האלוקים שלך יציל אותך. הרן היה שם והיה מסתפק ואמר אם נמרוד מנצח אני
משלו ואם אברהם מנצח אני משלו, וכיוון שניצול אברהם אמר אני משלו והשליכו
אותו לכבשן האש ונשרפו מעיו ומת על פני תרח אביו, כי לא היתה לו אמונה שלמה.
(מדרש רבה)</p>
            <p>קג. עבדי נמרוד נתנו אש בכבשן שלושה ימים ושלוש לילות כדי שיהיה חם ומרוב
החום 12 האנשים שהוליכו אותו לכבשן נשרפו.
(ספר הישר)</p>
            <p>קד. גבריאל המלאך רצה להציל את אברהם מהכבשן, ואמר לו הקב"ה אני יחיד
בעולמי והוא יחידי באמונתו, ונאה ליחיד להציל את היחי ד. אבל אתה תציל מכבשן
האש את בניו חנניה מישאל ועזריה.
(פסחים קיח.)</p>
            <p>קה. אברהם ניצל מכבשן האש בזכות יעקב שעתיד לצאת ממנו.
(מדרש רבה על תולדות)</p>
            <p>קו. אמרו לנמרוד שאברהם מהלך בתוך האש ולא נשרף. ונמרוד לא האמין ובא
לראות בעצמו, וציווה לעבדיו שיוציאוהו ולא יכלו מחמת החום ומתו שמונה מהם.
וכשראה כך נמרוד קרא לאברהם מתוך האש ואמר לו שיצא בעצמו, וכשיצא שאלו
איך לא נשרפת, אתה מכשף? ואמר לו הקב"ה הצילני.
(ספר הישר)</p>
            <p>קז. שנת 1788 – תחילת מלכות נמרוד בבבל.
(שער הדורות)</p>
            <p>קח. שנת - 1948 לידת אברהם אבינו.
(סדר הדורות)</p>
            <p>קט. שנת 1998 – אברהם מושלך לכבשן האש באור כשדים ע"י נמרוד וניצל ע"י
הקב"ה. שנתיים קודם לכן נענש דור הפלגה, מגדל בבל נחרב ובני האדם מתפזרים
בעולם.
(סדר הדורות)</p>
            <p>קי. הרן בא בגלגול יהושוע כהן גדול, כי רצה הקב"ה לתת שכרו שנשרף וקידשה'.
לכן בא בגלגול יהושוע כהן גדול שנכנס לאש בזמן נבוכדנצר וניצל.
(גלגולי נשמות)</p>
            <p>קיא. תרח בא בגלגול איוב ותיקן מה שעבד עבודה זרה. ואמתלאי בת כרנבו אימו
של אברהם, באה בגלגול האישה ושבעת בניה שנהרגו בקידוש ה' ע"י הקיסר בזמן
בית שני.
(גלגולי נשמות)</p>
            <p>קיב. הר ן במותו היה בן 82 ואז אברהם שהיה בן 50 הפיץ שמו של הקב"ה.
(ספר הישר)</p>
            <p>קיג. אחרי שיצא אברהם מכבשן האש נתן לו נמרוד הרבה מתנות מובחרות ואת שני
עבדיו הכי טובים שאחד מהם זה אליעזר, ויש אומרים שאליעזר היה בנו.
(ילקוט מעם לועז)</p>
            <p>קיד. היו אנשים שאמרו בזמן שאברהם ניצל שאין אש שולטת בזרעו של תרח ולכן
ניצל ונשליך את הרן ונראה אם באמת כך, והשליכוהו ונשרף. ויש אומרים שהיו אנשים
שאמרו אברהם בזכותו של הרן ניצל כי היה מכשף, ומיד יצאה אש ושרפה את הרן.
(זוהר)</p>
            <p>קטו. שנתיים אחר המעשה עם אברהם בכבשן האש, חלם נמרוד חלום ובו ראה
שהוא וכל עמו עומדים בפני הכבשן הזה, וראה אדם ממש כאברהם וחרב ו ביד ו ורץ
להרוג את המלך. ומרוב פחד ברח מהמקום. ובא אותו אדם וזרק לו ביצה בראשו
וממנה נעשה נהר גדול וטבעו בו כל אנשיו חוץ ממנו ועוד שלשה אנשים שניצלו.
וראה ששלשת אנשים אלו דומים לו. ואח"כ חזר אותו הנהר ונעשה קטן כמו הביצה,
ויצא ממנה אפרוח ובא לראש נמרוד ועקר לו עינו. והתעורר נמרוד בפחד ואמרו לו
חכמיו שבמשך הימים עתיד אברהם לערוך קרב עם אנשיך ויהרוג אותם ויסבול ממנ והרבה. ולכן רצה נמרוד לתפוס את אברהם ולהרגו, ושלח אנשים בסתר להביאו אליו.
אבל אליעזר עבד אברהם שהיה שם שמע את הדברים, והלך וסיפר לאברהם. וכך
אברהם הלך והתחבא בישיבת נח ושם ולמד שם חודש וכשהמלך חיפש ולא מצא
אותו שכך כעסו, אבל אברהם פחד ולכן יצאו הוא וכל משפחתו לחרן והיו שם שלש
שנים.
(ספר הישר)</p>
            <p>קטז. תרח מת בחרן אחרי שאברהם היה בכנען יותר משישים שנה, ונכתב שמת
קודם שיצא אברהם כדי שלא יגידו שאברהם לא קיים מצות כיבוד הורים [ולא קיים
זאת כי ה' פטר אותו].
(רש"י)</p>
            <p>קיז. תרח חזר בתשובה, אך מכיוון שהחטיא את הרבים חזר בגלגול איוב.
(גלגולי נשמות)</p>
            <p>קיח. תרח היה רואה במזלות את מזלו של הרן נשרף, ומזלו של הרן מתמלא, ולא
ידע אם מהאנשים, או מהנשים. ולבסוף זה היה משרה שהיתה ביתו.
(מדרש שוחר טוב)</p>
            <p>קיט. "יסכה" – זו שרה. ונקראת כך על שם שסוכה ברוח הקודש. ויש אומרים על
כך שהכל סוכין ביופיה, ועוד שזה לשון נסיכות.
(מגילה יד: ורש"י)</p>
            <p>קכ. אמר ר' נחמן שרה היתה איילונית ואפילו בית ולד לא היה לה.
(יבמות סד.)</p>
        </section>
        <section id="section4">
             <h1><b>הפטרת נח</b></h1>
            <p><b>(ישעיה נ"ד)</b></p>
            <p>הקשר לפרשה הוא הכתוב "מי נח" שכוונתו על מי המבול בפרשה.</p>
            <p>א. "רני עקרה" - הכוונה על ירושלים שהיא עקרה כי כולם גלו ממנה.
(מצודת דוד)</p>
            <p>ב. "הרחיבי מקום אהלך" – אמר רבה א"ר יוחנן, עתיד הקב"ה להגביה את ירושלים
3 פרסאות למעלה. ואין צער לעלות, כי הקב"ה יתן יכולת לעוף.
(בבא בתרא עה:)</p>
            <p>ג. "הרחיבי מקום אהלך" – א"ר יוחנן, עתידה ירושלים שתתרחב עד שערי דמשק
בגבולה הצפוני. וגבולותיה במזרח ובמערב יהיו מהכינרת ועד ים התיכון.
(שיר השירים רבה ז', ה)</p>
            <p>ד. עתידה ארץ ישראל שתתפשט על פני כל העולם, וכדור הארץ יגדל פי 3
(מדרש רבי אליעזר, אוצר המדרשים)</p>
            <p>ה. לעתיד לבוא בתחיית המתים יבואו כל ישראל מהתפוצות ויראו שלתושבי ארץ
ישראל יכולת לעוף לגן עדן, והפכו להיות בריה חדשה. ויבואו לפני מלך המשיח
ויתלוננו למה הם לא זכו לכך? ועונה להם המשיח, בני ארץ ישראל זכו לכך כי גרו
בארץ למרות כל הקשיים והצרות ולא עזבו לחו"ל. ואתם העדפתם לחיות מחוץ
לישראל עם הכסף והזהב, ומגיע לכם שכר אחר. ולוקח אותם לחוף יפו, ושם גוזר
על הים ופולט את כל האוצרות שטבעו בו במעמקים מששת ימי בראשית ונותן
להם.
(חסד לאברהם)</p>
            <p>ו. "מי נח" - מי המבול נקראו על שם נח כי לא ביקש רחמים על הדור.
(זוהר נח,)</p>
            <p>ז. "כי ההרים ימושו והגבעות תמוטינה" – אם ראית זכות אבות שמטה, וזכות
אמהות נתמוטטה, לך והידבק בגמילות חסדים.
(ויקרא רבה ל"ו, ו')</p>
            <p>ח. "כ י ההרים ימושו והגבעות תמוטינה" – גם אם תכל ה זכות אבות, חסדי מאיתך
לא ימוש.
(רש"י)</p>
            <p>ט. תקופת נבואות ישעיהו היו סביב שנת 3210
(ספר הדורות)</p>
        </section>
        <section id="section5">
             <h1><b>פרשת לך לך</b></h1>
            <p>א. הקב"ה רצה שאברהם יצא מחרן מכמה טעמים:</p>
            <p>טעם ראשון: כדי שלא יהיה לו צער מאנשי עירו שהיו מבזים אותו על מה
שהיה מוכיח אותם. והיו אומרים שמה שניצל מכבשן האש הוא מכוח
כשפים.</p>
            <p>טעם שני: לפי שתרח היה מוכר צלמים והיה אדוק בעבודה זרה, ולא היה לכבודו
של אברהם לגור איתו.</p>
            <p>טעם שלישי: כדי שאברהם יפרסם את שמו של הקדוש ברוך הוא.</p>
            <p>טעם רביעי: כדי שישתנה מזלו ויוליד בן. ורמז לו במה שאמר לו "לך לך"
בגימטריא מאה ובגיל מאה יוליד בן.
(ילקוט מעם לועז)</p>
            <p>ב. כשיצא אברהם מחרן היה בן 55 , ולאחר שלש שנים מת נח.
(ספר הישר)</p>
            <p>ג. "לך לך מארצך" – ציווי ה' לאברהם היה בשנת 2023
(סדר הדורות)</p>
            <p>ד. "וילך אברהם כאשר דיבר אליו ה'" – א"ר לוי: כשעבר אברהם בארם נהריים
ובארם נחור בדרכו ארצה, וראה שהם אוכלים ושותים ופוחזים, אמר הלוואי שלא
יהיה חלקי בארץ זו. וכהגיע לצור, בגבולה הצפוני של הארץ, וראה אנשים זורעים
חורשים וקוצרים ועסוקים בעבודות, אמר הלוואי ויהיה חלקי בארץ זו. ואמר לו
הקב"ה "לזרעך נתתי את הארץ הזאת".
(מדרש רבה)</p>
            <p>ה. "ואברך מברכיך ומקללך אאור" – למה לא נאמר אאור מקללך? משום שלפני
שאדם חושב לומר משהו, הוא מכין זאת במחשבתו. ולטובה, הקב"ה מצרף מחשבה
למעשה, אך לא לרעה.
(כלי יקר)</p>
            <p>ו. לאחר 15 שנים שהיה אברהם בכנען, חזר לחרן לראות את אביו ואימו. וישב שם
5 שנים, ואז הקב"ה אמר לו שילך לכנען. וחזר לכנען עם לוט בן אחיו והיו עימו
עוד 72 איש שגייר אותם.
(ספר הישר)</p>
            <p>ז. אברהם ערך שני מסעות: האחד כשיצא מאור כשדים לחרן, ולאחר 3 שנים אמר
לו הקב"ה שיצא. ואז נערכה המלחמה בין המלכים, וכשהיה אברהם בן 70 ציוה לו
שישוב לביתו כדי לראות את בני ביתו. ולאחר 5 שנים נתגלה אליו הקב"ה שיצא
ולא יחזור שוב.
(ילקוט מעם לועז)</p>
            <p>ח. אמר ר' ברכיה: אברהם היה דומה לצלוחית של אפרסמון, כיון שמנענעים אותה,
מפיצה ריח. כך אברהם, כיוון שהיה בחרן לא הרגישו אותו. וכשיצא לכנען, פירסם את
שמו של הקב"ה והרגישו אותו.
(מדרש רבה)</p>
            <p>ט. הקב"ה לא גילה לאברהם את הארץ מיד, כדי לחבבה בעיניו. וליתן לו שכר על
כל פסיעה.
(מדרש רבה)</p>
            <p>י. "ואעשך לגוי גדול" – זה שאומרים אלוקי אברהם, "ואברכך" – זה שאומרים אלוקי
יצחק, "ואגדלה שמך" – זה שאומרים אלוקי יעקב, "והיה ברכה" – בך חותמים "מגן
אברהם".
(פסחים קיז.)</p>
            <p>יא. אברהם התברך ב 16- ברכות:</p>
            <p>א) שאמר לו הקב"ה ואעשך לגוי גדול – ותצא ממנו האומה הישראלית.</p>
            <p>ב) הקב"ה הבטיחו לעשותו בריה חדשה כדי שיוכל ללדת.</p>
            <p>ג) אפילו שע"י הטלטול בדרך: א. ממעט פריה ורביה, ב. הרבה הוצאות ממון,
ג. השם מתמעט, לא יקרה לאברהם כלום.</p>
            <p>ד) שמעו ילך ויגדל, ותהיה לו הרבה חכמה, וכל המלכים ישאלו בעצתו.</p>
            <p>ה) שהברכה הראשונה בעמידה, נתקנה לכבודו ולכבוד בנו ובן בנו.</p>
            <p>ו) השליטו הקב"ה על כל 248 אברים שיהיו ברשותו, לכל מה שרוצה לראות א ו
לשמוע.</p>
            <p>ז) ניתנה לו אות ה', שהיא אחת מאותיות שמו של הקב"ה.</p>
            <p>ח) כל עסק שהיה עושה עם מישהו, שרתה בו הברכה.</p>
            <p>ט) כל חולה שהיה מסתכל בפניו היה נרפא.</p>
            <p>י) עד עכשיו הברכות היו מסורות בידי הקב"ה, ועכשיו אברהם יוכל לברך מי
שירצה.</p>
            <p>יא) שיהיה לו בנים, נכסים וזקנה טובה.</p>
            <p>יב) שכל הגשמים ירדו לעולם בזכות אברהם.</p>
            <p>יג) הובטחה לו כל ארץ כנען.</p>
            <p>יד) הבטיחו שאבות העולם יהיו שלשה, והאמהות יהיו ארבע.</p>
            <p>טו) נקרא אוהבו של הקב"ה.</p>
            <p>טז) נקרא חבר של הקב"ה במעשה בראשית כיון שפירסם שמו בעולם.
(מעם לועז)</p>
            <p>יב. אותם הגרים שהכניס אברהם תחת כנפי השכינה, אחרי פטירתו לא רצו להצטרף
אל יצחק. כי הייתה אצלו מידת הגבורה, ולכן חזרו לסורם.
(מעינה של תורה)</p>
            <p>יג. "ויט אהלה" – מלמד שקודם נטע אוהל אשתו.
(מדרש רבה)</p>
            <p>יד. אברהם קירב את לוט כי ראה שיצא ממנו דוד.
(זוהר)</p>
            <p>טו. "הנה נא ידעתי" – מכאן לומדים שאברהם אפילו לא הסתכל <span class="tooltip" data-tooltip="הנה נא ידעתי – מנהג העולם, שעל ידי טורח הדרך אדם מתבזה. ושרה נשארה ביופייה. ועוד, שעתה הגיעה השעה שצריך לדאוג על יופייך.">באשתו</span>.
(בבא בתרא טז.)</p>
            <p>טז. היה רעב בארץ משתי סיבות: א. לבחון את אברהם. ב. להראות לו שהקב" ה
דואג לו.
(ילקוט מעם לועז)</p>
            <p>יז. אברהם ירד למצרים כדי לכבוש הדרך לבניו. שאברהם ירד בגלל הרעב, ויעקב
ובניו ירדו בגלל הרעב. אברהם ירד לגור, וישראל ירדו לגור. אברהם יצא במתנות,
וישראל יצאו ברכוש גדול. אברהם דחקו פרעה לצאת, וישראל דחקום המצרים
לצאת. אברהם הלך למסעותיו, וישראל הלכו למסעות המדבר.
(מדרש רבה, פרקי אגדה)</p>
            <p>יח. "הנה נא ידעתי" – מנהג העולם, שעל ידי טורח הדרך אדם מתבזה. ושרה נשארה
ביופייה. ועוד, שעתה הגיעה השעה שצריך לדאוג על <span class="tooltip" data-tooltip="למען ייטב לי בעבורך - רשי מפרש, יתנו לי מתנות. וקשה הרי אברהם בהמשך נמנע בכל תוקף לקבל את הרכוש ממלך סדום, ומדוע כאן רצה מתנות? אלא אברהם רצה לפייס את שרה ולכן אמר כך. והסכים לקבל מתנה מועטת כדי לפרוע את הקפותיו בדרך לכנען. סיבה נוספת, אברהם חשש שלא ישאלו את שרה מי הוא, ואם תגיד מיוזמתה שהוא אחיה, יחשדו בה. לכן אמר לה שתגיד יש לי אח עני ואני מבקשת שתתנו לו מתנות ובכך ינצל.">יופייך</span>.
(רש"י)</p>
            <p>יט. באותם הימים, היה בבבל אדם אחד נאה וחכם גדול בכל החכמות ושמו ריקיון.
אבל היה עני מרוד. וחשב ללכת למצרים ולהיפגש עם אסבירוס המלך ולהראות לו
חכמתו, ואולי יעזור לו קצת להתפרנס. וכשהגיע למצרים, אמרו לו אנשי מצרים
שהמלך סגור בארמונו, ורק פעם בשנה יוצא ודן כל מי שבא אליו. וכששמע כך
הצטער מאוד ולא ידע מה לעשות, וניסה למכור פירות וירקות אך לא ידע את
שפתם ולא הצליח. לבסוף, בא במוחו רעיון. ואסף 30 אנשים חזקים ואמר שזה
במצות המלך, והלכו לבית הקברות ואמרו, מי שרוצה להיקבר יתן 200 גרושים. וכך
עשו שמונה חודשים והתעשר עושר רב. והאנשים לא אמרו לו כלום כי הסביר שזה
בפקודת המלך. ובסוף השנה כשיצא המלך מארמונו באו אליו כל האנשים בטענות
איזו גזירה זו שלוקחים מס גם מן המתים?! וציוה המלך שיביאו את אותו האיש
לפניו. וריקיון לקח אלף נערים, והלבישם יפה. ולכל אחד סוס ומתנה בידו, ושלח
אותם לארמון המלך. ואחר כך הופיע הוא עם אנשיו רכוב על סוס יקר מאוד, ובידו
מתנה יפה, והשתחוה למלך. ודיבר עמו בחכמה רבה עד שמצא חן בעיני כולם והמלך
אהבו מאוד. ואמר, לא נאה שיהיו קוראים לך ריקיון כי זה לשון ריקנות, ובגלל
שפרעת מס תיקרא פרעה. ונתמנה למשנה למלך, ודן את כל האנשי ם כל יום חוץ מאותו יום שהמלך יוצא מארמונו. ולאחר מות אסבירוס נעשה מלך. ויצא חוק שכל
מלך יקרא בשם פרעה.
(ספר הישר)</p>
            <p>כ. "ויהי כבוא אברם" – מלמד שנתנה (את שרה) בתיבה. וכשהגיע למוכסים, לא
רצה לפתוח. ואמרו לו, יש לך שם בגדים יקרים, ואמר שמסכים לשלם מכס של
בגדים. אמרו לו אולי יש שם זהב, והסכים לשלם מכס של זהב. אמרו אולי יש שם
בגדי משי יקרים, והסכים לשלם את המכס של זה. אמרו לו אולי יש שם מרגליות,
והסכים גם לזה. עד שאמרו חייבים לפתוח התיבה ופתחו וראו את שרה כחמה
זורחת. אמרו שזוהי הגונה למלך.
(מדרש רבה)</p>
            <p>כא. "ויהי כבוא אברם" – יחיד. מלמד ששרה <span class="tooltip" data-tooltip="אברהם חשש שהמצרים יהרגוהו כדי לא להיכשל בעוון אשת איש. ולמרות שרצח הוא גם משבע מצוות בני נוח שהוזהרו עליהם, ולמה חשש שיהרגוהו? אלא, המצרים היו מעדיפים לעבור על איסור שפיכות דמים שבמקרה זה הוא חד פעמי, מאשר לעבור על איסור גילוי עריות שיחטאו בו פעמים נוספות.">היתה </span>בתיבה.
(זוהר)</p>
            <p>כב. כשנכנסה שרה לבית פרעה, חמד את יפי ה וכתב לה בכתובתה כל ממונו וכל
ארץ גושן לאחוזה. ולכן בני ישראל ישבו בארץ גושן.
(פרקי אגדה)</p>
            <p>כג. יש 24 מיני שחין, והכי קשה שבכולן זה ראתן. ובו לקה פרעה.
(ירושלמי כתובות פ"ז)</p>
            <p>כד. "על דבר שרי" – על דיבורה. שאומרת <span class="tooltip" data-tooltip=" ולכאורה קשה למה נענש פרעה אם קיבל מידע שהיא לא אשת איש? אלא יש לפרש ששרה אמרה לפרעה ביחידות שהיא אשתו של אברהם, אך הוא לא האמין לה.">מלאך</span> 'הך' והוא מכה.
(רש"י)</p>
            <p>כה. פרעה ועבדיו קיבלו שלושה עונשים: א. קיבל מכת שחין קשה שהיא ראתן.
ב. כל הנשים נעצרו מלדתן. ג. בכל עת שניסה להתקרב לשרה היה מוכה.
(ילקוט מעם לועז)</p>
            <p>כו. פרעה אמר לאברהם למה לא גילה לו שזו אשתו, בסוד.
(חומת אנך)</p>
            <p>כז. הגר הייתה בת פרעה. ואמר, מוטב שפחה בביתו של אברהם, ולא גבירה בבית
אחר.
(רש"י)</p>
            <p>כח. אבימלך נתן את ביתו לשפחה אצל אברהם גם מהטעם של פרעה.
(מדרש רבה)</p>
            <p>כט. אמר ר' יהושע בן לוי בשביל ארבע פסיעות שליוה פרעה לאברהם, באה הגזירה
שישתעבדו בניו במצרים.
(סוטה מו:)</p>
            <p>ל. אמר ר' אבהו בשם ר' אלעזר, מפני מה נענש אברהם ונשתעבדו בניו במצרים 210
שנים? כי הוליך תלמידי חכמים למלחמה שהייתה עם המלכים. ושמואל אמר, בגלל
שהרהר על מידותיו של הקב"ה ואמר "במה אדע כי אירשנה". ור' יוחנן אמר מפני
שהפריש בני אדם להתקרב לה' כשנתנם בחזרה למלך סדום. שנאמר, "תן לי הנפש"
(נדרים לב.)</p>
            <p>לא. אמר רב יהודה, כיוון שירד אברהם למצרים בלי רשות הקב"ה, השתעבדו שם
בניו, ונצטער משרה.
(זוהר)</p>
            <p>לב. סיבה נוספת שנגזר על בניו של אברהם השעבוד, היא בגלל שהביא את אשתו
במכשול עוון כשחשש לחייו (רמב"ן). ואברהם חש ש דווקא לחייו ולא לחייה, כי ראה
מלאך שהולך עימה להגן עליה.
(זוהר תזריע)</p>
            <p>לג. כל אותו הלילה ששר ה הייתה אצל פרע ה, באו מלאכי השרת לומר שירה לפני
הקב"ה. ואמר להם, לכו ועשו נגעים לפרעה במצרים, רושם למה שאעשה בעתיד.
(זוהר)</p>
            <p>לד. "ויהיה ריב" – שרועי אברהם הוכיחו את רועי לוט על הגזל.
(מדרש רבה)</p>
            <p>לה. "אנשים אחים" – קרובים, ומדרש אגדה שדומין בפנים.
(רש"י)</p>
            <p>לו. אין לך מעולה בארצות יותר ממצרים שנאמר "כגן ה' בארץ מצרים".
(כתובות קיב.)</p>
            <p>לז. ר' יהודה אומר כעס היה להקב"ה על זה שאברהם הרחיק את לוט. כי את כל
העולם היה מקרב תחת כנפי השכינה, ואת בן משפחתו לא. ור' נחמיה אומר כעס
היה לקב"ה שלוט היה עימו, כיון שהיה רשע.
(מדרש רבה)</p>
            <p>לח. "וישא לוט את עיניו" – א"ר נחמן בר חנין, כל שהוא להוט אחר בולמוס של
עריות, לסוף מאכילין אותו מבשרו.
(מדרש רבה)</p>
            <p>לט. "ויסע לוט מקדם" – נסע מקדמונו של עולם וחזר לע"ז. ואמר איני רוצה לא באברהם
ולא באלוהיו.
(זוהר, מדרש רבה)</p>
            <p>מ. ר' נהוראי אומר אין לך מתון (ארץ לחה וטובה) בכל הכרכים כמו סדום.
(תוספתא שבת פ"א)</p>
            <p>מא. אנשי סדום אין להם חלק לעולם הבא. שנאמר "רעים וחטאים", רעים בעולם
הזה וחטאים בעוה"ב.
(סנהדרין קז:)</p>
            <p>מב. "רעים וחטאים" - אמר ר' יהודה, רעים בגופם וחטאים בממונם.
(סנהדרין קט.)</p>
            <p>מג. "רעים וחטאים" - רעים אלו לאלו, וחטאים בגילוי עריות.
(ירושלמי סנהדרין פ"י)</p>
            <p>מד. "אמרפל" – חולקים רב ושמואל, אחד אומר נמרוד שמו ונקרא 'אמרפל' כי אמר
לאברהם פול לכבשן האש. ואחד אומר אמרפל שמו, ונקרא 'נמרוד' כי <span class="tooltip" data-tooltip="ארבעת המלכים האלו היו רמז לאברהם שימשלו בעתיד בעולם, אך לעתיד לבוא כולם יפלו ביד בניו. אמרפל מלך שנער - בבל. אריוך מלך אלסר - מדי. כדרלעומר מלך עילם - יוון. תדעל מלך גויים - רומי. חצצון תמר - עין גדי. עמק השדים הוא ים המלח - באותו זמן היו בו שדות, אך לאחר מכן נתבקעו הצורים סביבותיו ונמשכו יאורים לתוכו ונעשה ים המלח.">המריד</span> את כל
העולם במלכותו נגד הקב"ה.
(עירו בין נג.)</p>
            <p>מה. "ויבוא הפליט" - זה עוג שפלט מדור המבול.
(נדה סא.)</p>
            <p>מו. "הפליט" – זה עוג שפלט מדור המבול. ורצה שאברהם יהרג במלחמה והוא ישא
את שרה לאישה. ועל זה שהודיע לאברהם, קיבל שכר של אריכות ימים, אבל בגלל
הכוונה, מת בידי אחד מבניו שהוא משה.
(רש"י וילקוט מעם לועז על "חקת")</p>
            <p>מז. "ויבוא הפליט" - זה מיכאל המלאך. ונקרא כך כי כשהפיל הקב"ה את סמא"ל
מקדושתו בשמים אחז בכנפו של מיכאל להפילו ופלטו הקב"ה מידו.
(ילקוט שמעוני)</p>
            <p>מח. פסיעותיו של אברהם אחרי המלכים היו 3 מילין.
(ילקוט שמעוני)</p>
            <p>מט. "שמונה עשר ושלש מאות" - בגימטריא זה אליעזר ( 318 ) כי הוא היה לבדו עם
אברהם.
(מדרש רבה)</p>
            <p>נ. שם בן נח שאל את אליעזר עבד אברהם איך נלחמו עם המלכים? ואמר שהיו
זורקים עליהם עפר והיה נהפך לחיצים.
(סנהדרין קח:)</p>
            <p>נא. "וירדוף עד דן" - כשהגיע לדן לא יכל להמשיך, כי ראה שבני בניו עתידין לעשות
שם עגל ולעבוד עבודה זרה.
(סנהדרין צו.)</p>
            <p>נב. "ויחלק עליהם" -הקב"ה אמר לאברהם, מספיק לך חצי לילה ובחצי השני אני
אעשה שפטים במצרים במכת בכורות.
(מדרש רבה)</p>
            <p>נג. "ויצא מלך סדום" – התחיל להתחנף לאברהם. ואמר לו, כשם שאתה נכנסת
לכבשן ויצאת חי, כך אני נכנסתי לבארות החמר ולא טבעתי.
(מדרש רבה)</p>
            <p>נד. מלך סדום נעשה לו נס וניצל ויצא חי, כדי שכל אלה שלא האמינו באברהם
שיצא חי, עכשיו יאמינו כי גם מלך סדום נכנס למקום שהיה צריך למות ויצא חי.
(פרקי אגדה)</p>
            <p>נה. "ויכם וירדפם" – א"ר פנחס, וכי יש מכה ורודף? הרי צריך להיות הפוך? אלא
רודפיו של אברהם היו נחשבים כבר הרוגים.
(מדרש רבה)</p>
            <p>נו. "אל תירא אברם" – אברהם חשש משם בן נח שמא כועס עליו כיון שהרג הרבה
מצאצאיו, ושם חשש שאברהם כועס עליו כי היו בניו רשעים, עד שבא שם ובירך את
אברהם. וראו שאין בלב אחד מהם על השני.
(מדרש רבה)</p>
            <p>נז. "שדה העמלקי" – בימים הקדמונים היה אדם נכבד ומושל באותו אזור ושמו
היה עמלק, ואליפז קרא את בנו על שמו. וי"א על שם העתיד.
(רמב"ן, רש"י)</p>
            <p>נח. "את הקיני" – עשר אומות יש כאן, אך בפועל נכבשו שבע. והשלוש, אדום
מואב ועמון שהם קיני קניזי וקדמוני, עתידים להיות ירושה לעתיד לבוא.
(מדרש רבה, רש"י)</p>
            <p>נט. "אחר הדברים האלה" – אמר אברהם לקב"ה, כרתת ברית עם נח, ובאתי אני
שהיו מעשי יותר טובים והעדפת אותי. שמא תכרות איתי עכשיו ברית, ובעתיד יבוא
מישהו וידחה בריתי? אמר לו הקב"ה, מנח לא העמדתי מגינים של צדיקים, אבל
ממך כן. ומספיק צדיק אחד שיהיה בדור ויכול להצילו ולשמור על בריתי איתך.
(מדרש רבה)</p>
            <p>ס. "קחה לי עגלה משולשת" – כנגד בבל שהעמידה שלושה מלכים: נבוכדנאצר,
אויל מרודך, ובלשצאר. "ועז משולשת" – זו פרס שהעמידה שלושה מלכים: דריוש,
כורש, ואחשורוש. "ואיל משולש" – זו יוון המלכות השלישית, ו"תור וגוזל" ז ו מלכות
אדום שגוזלת.
(מדרש רבה)</p>
            <p>סא. "אני אל שדי" – שאל אברהם את ה', אם המילה חשובה לך מדוע לא ציווית
עליה עד עכשיו לאדם ונח? אמר לו הקב"ה דייך שאני ואתה בעולם ואתה חביב לי
<span class="tooltip" data-tooltip="והנה תנור עשן רב אבא בשם ר' יוחנן אמר, ארבעה דברים הראה הקבה לאברהם: גיהנם, שיעבוד מלכויות, מתן תורה ובית המקדש. ואמר בזמן שיהיו עסוקין במתן תורה ובבית המקדש, יהיו ניצולים משעבוד וגיהנם. ובזמן שלא יתעסקו בהם, יהיו נדונין בהם. שאל אותו מה הוא בוחר להם, שיעבוד מלכויות או גיהנם? וישב אברהם כל אותו היום וחשב מה לענות, ר' חנינא בר פפא אומר ברר מלכיות, ור' חמא בר חנינא אמר ברר גיהנם, והקבה שינה את זה למלכויות">יותר מכולם. ואם תסרב, לא אחפוץ</span> לקיים את העולם.
(מדרש רבה)</p>
            <p>סב. "וערל זכר" – כאן למדנו שהמילה היא באותו מקום שמבדיל בין זכר לנקבה.
(שבת קח., רש"י)</p>
            <p>סג. לפני שנימול אברהם, כשהשכינה הייתה מדברת עימו היה נופל. וממתי שנימול
היה יכול לדבר מעומד.
(מדרש תנחומא)</p>
            <p>סד. "ואחרי כן" - ואחר "י" מכות יצאו ברכוש גדול.
(דעת זקנים מבעלי התוספות)</p>
            <p>סה. "והנה תנור עשן" רב אבא בשם ר' יוחנן אמר, ארבעה דברים הראה הקב"ה
לאברהם: גהינם, שיעבוד מלכויות, מתן תורה ובית המקדש. ואמר בזמן שיהיו
עסוקין במתן תורה ובבית המקדש, יהיו ניצולים משעבוד וגהינם. ובזמן שלא
יתעסקו בהם, יהיו נדונין בהם. שאל אותו מה הוא בוחר להם, שיעבוד מלכויות או
גיהנם? וישב אברהם כל אותו היום וחשב מה לענות, ר' חנינא בר פפא אומר ברר
מלכיות, ור' חמא בר חנינא אמר ברר גיהנם, והקב"ה שינה את זה למלכויות.
(מדרש רבה)</p>
            <p>סו. "יצחק" – י' נסיונות, צ' הגיל של שרה. ח' ימי מילה, ק' הגיל של אברהם.
(רש"י)</p>
            <p>סז. מפני מה היו אבותינו עקרים – כי הקב"ה מתאווה לתפילתן של צדיקים.
(יבמות סב.)</p>
            <p>סח. הקב"ה הוציא את אברהם מכיפת הרקיע, ואמר לו שהוא מעל <span class="tooltip" data-tooltip="למרות שללדת בגיל מאה לאיש לא היה פלא, שהרי ראינו שאברהם הביא עוד בנים מהגר כמה עשרות שנים לאחר מכן, בכל זאת אברהם שמח ואמר הלבן מאה שנה יולד הכוונה היא, האם אותו אחד שלא הוליד מהאישה הזו כל כך הרבה שנים שהם יחד עד עכשיו שהוא בן מאה והיא בת תשעים, סוף סוף יהיה להם בן? ועוד פירוש, הם ודאי האמינו שהקבה כל יכול. אך האם הם ראויים שהקבה יעשה איתם חסד ונס כה גדול?">המזל</span>.
(מדרש רבה)</p>
            <p>סט. ר' לוי אומר: הגר מביאה ראשונה נתעברה.
(מדרש רבה)</p>
            <p>ע. אמר ר' יהושע בן קרחה: אות י' שנטל הקב"ה משרה, חציו נתן לאברהם וחציו
לשרה. כי שניהם קבלו את האות ה'. ור' שמעון בר יוחאי אומר, שאות י' באה בטענה
למה הק ב"ה הוציא אותה משרה, ואמר לה שתיכנס לשמו של יהושע עבד משה.
(מדרש רבה)</p>
            <p>עא. עוג מלך הבשן היה גם מעבדיו של אברהם שנימולו.
(ילקוט מעם לועז על פרשת חוקת)</p>
            <p>עב. אמר ר' אייבו, בשעה שמל אברהם את ילידי ביתו, העמידן גבעת ערלות
והתליעו מהשמש שזרחה עליהם. ועלה הריח לפני הקב"ה כריח קטורת סמים. ואמר,
בשעה שיהיו בני אברהם חוטאים, אני נזכר בריח הזה ומרחם עליהם.
(מדרש רבה)</p>
            <p>עג. אמר אברהם, עד שלא מלתי, העוברים ושבים היו באים אלי. ואולי עכשיו בגלל
שמלתי לא יבואו אלי עוד? ואמ ר לו הקב"ה, עד עכשיו היו באים אליך בני אדם,
ועכשיו אני בכבודי אבוא לבקר אותך.
(מדרש רבה)</p>
            <p>עד. אברהם מל את יצחק, ויצחק מל את יעקב ועשיו. יעקב שבחר במילה המשיך
למול את בניו ועשיו שמאס במילה לא מל את בניו.
(בראשית רבתי)</p>
            <p>עה. אברהם מל את עצמו בידיו והיה לו צער גדול מזה והקב"ה סייע לו. ויש אומרים
ששם בן נח מל אותו ואת ישמעאל. ויש אומרים, בשעה שלקח הסכין רעדה ידו כי
היה זקן וחלש. והקב"ה כביכול שלח ידו וכרת עימו הערלה, והוא היה המוהל.
(ילקוט מעם לועז)</p>
            <p>עו. אברהם נימול ביום הכיפורים, כדי שהקב"ה יראה גם בריתו כל שנה וימחול לנו
עוונותינו.
(דעת זקנים מבעלי התוספות)</p>
            <p>עז. "ישפוט ה' ביני ובינך" - שרה שמסרה דין לשמים נחסרו מחייה 38 שנה.
(בעל הטורים חיי שרה)</p>
            <p>עח. אמר ר' חייא, בוא וראה מה בין דורות האחרונים לראשונים. שהגר שפחתו של
אברהם ראתה חמישה מלאכים ולא נבהלה, כי הייתה רגילה אליהם בביתו של
אברהם. ומנוח ואשתו ראו מלאך אחד ואמרו מות נמות. מכאן אמרו ציפורנן של
אבות ולא כרסן של בנים.
(ילקוט שמעוני)</p>
            <p>עט. "על פני כל אחיו ישכון" - כשהיה אברהם חי - ישכון, וכשמת - נפל. עד שלא פשט
ידו בבית המקדש - ישכון, ומשפשט יחד עם אדום - נפל. אפילו שלא שמע אברהם
את דברי המלאך שקראו ישמעאל, שרתה עליו רוח הקודש וקרא לו כך.
(מדרש רבה, רש"י)</p>
            <p>פ. מלבד ישמעאל, היו שלשה צדיקים שנקראו בשמם לפני הקב"ה קודם שנולדו:
יצחק, שלמה ויאשיהו.
(מדרש רבה)</p>
            <p>פא. שנת - 2047 אברהם נימול בגיל 99 עם כל אנשי ביתו.
(סדר הדורות)</p>
            </section>
        <section id="section6">
             <h1><b>הפטרת לך לך</b></h1>
            <p><b>(ישעיה מ)</b></p>
            <p>הקשר לפרשה הוא הכתוב "מי העיר ממזרח, צדק יקראוהו לרגליו" שנדרש על
אברהם.</p>
            <p>א. "בורא קצות הארץ" - להודיע שברא הארץ עגולה, באמצע הגלגלים שמקיפים
אותה.
(רד"ק)</p>
            <p>ב. "מי העיר ממזרח" - זה אברהם שהקב"ה עוררו לצאת ממולדתו במזרח. "צדק
יקראוהו לרגליו" - בכל מקום שהיה הולך קרא לצדק ואמת.
(תרגום יונתן, רד"ק)</p>
            <p>ג. "צדק יקראוהו לרגליו" - אמר אברהם לקב"ה, רואה אני באיצטגננות שאיני עתיד
להוליד בן. אמר לו הקב"ה אל תדאג, אתה מעל הכוכבים. ומה שאתה קובע שאינך
מוליד לפי כוכב צדק שנמצא במערב, אני מוליכו למזרח ומשנה את המזלות.
(שבת קנו:)</p>
            <p>ד. "מי העיר ממזרח, צדק יקראוהו לרגליו" - יש אומרים שהכוונה על כורש שבא
מפרס לכבוש את בבל ושלטון בלשצר. ופרס הייתה מזרחית לבבל, וזכה לכך בזכות
שעשה צדק עם ישראל ונתן להם אישור לעלות מהגולה ולבנות שוב את ירושלים
ובית המקדש.
(רד"ק, מעם לועז)</p>
            <p>ה. "ייתן כעפר חרבו" - זו מלחמת אברהם והמלכים. שכשהיה זורק עפר היה נהפך
לחרבות, וכשזרק קש נהפך לחיצים.
(תרגום יונתן, מדרש רבה)</p>
            <p>ו. "ראו איים וייראו" - אלו אברהם ושם בן נח שהיו כשני איים בכך שהיו צדיקים
ומנותקים משאר האנשים. אברהם חשב ששם כועס עליו כי הרג הרבה מבניו. ושם
חשב שאברהם כועס עליו שהעמיד בנים רשעים. ואז נפגשו יחד וראו שאין בלב
אף אחד כעס על השני.
(מדרש רבה לך לך)</p>
            <p>ז. "אל תראי תולעת יעקב" - כמו תולעת שהיא רכה ומכה בפיה את האורז שהוא
קשה, כך ישראל בתפילתם מכים אויביהם.
(מעם לועז)</p>
            <p>ח. "אל תראי תולעת יעקב" - כמו תולעת משי שטווים ממנה בגדים חשובים, היא
זורעת זרעים באדמה ומזרעים אלה יוצאים שוב תולעים חדשים. כך ישראל אפילו
שמתים - חוזרים ומתקיימים שוב בתחיית המתים.
(זהר וישלח)</p>
        </section>
        <section id="section7">
             <h1><b>פרשת וירא</b></h1>
            <p>א. "וירא אליו ה'" - מכאן שמידת הקב"ה לבקר חולים.
(סוטה יד.)</p>
            <p>ב. ה' נגלה לאברהם באלוני ממרא כי ממרא נתן לו עצה למול.
(זוהר)</p>
            <p>ג. אברהם ישב באלוני ממרא, כי הוא יעץ לו על המילה, ויעץ לו שיעשנה בפרהסיא.
ושאלו אברהם מה יעשה עם בני ביתו שלא רוצים? אמר לו ממרא קודם תעשה
אתה וישמעאל, ואז הם יעשו.
(דעת זקנים מבעלי תוספות)</p>
            <p>ד. אברהם נטע אילן בכל מקום שהיה גר בו ומתחתיו היה מעיין, ובו היה בודק אם
אורחיו הגונים. כל אורח שבא, היה אברהם מושיבו תחת האילן, מי שהאילן היה
פורש את ענפיו עליו, היה יודע אברהם שהוא מאמין בה'. ומי שהענפים היו עולים
למעלה כשרואים שיושב מתחתיהם, היה יודע אברהם שהוא עובד עבודה זרה,
ויושב ומדבר איתו עד שמכניס בו אמונת ה'. ואח"כ טובל במעיין, ואם המעיין
מתייבש, יודע אברהם שאדם זה טמא, ומפרישו מטומאתו שבעה ימים וטובל.
(זוהר)</p>
            <p>ה. אותו היום היה יום שלישי למילתו של אברהם. ובא הקב"ה לשאול בשלומו,
והוציא חמה מנרתיקה, כדי לא להטריחו באורחים.
(בבא מציעא פו:)</p>
            <p>ו. "והוא יושב" כשהשכינה באה, אברהם רצה לעמוד, ואמר לו הקב"ה שב. ואתה
סימן לבניך.
(מדרש רבה)</p>
            <p>ז. הקב"ה ניקב חור באדמה, והרתיח כל העולם כולו לשעה, כי אמר העולם ברווח
ואברהם הצדיק בצער? וגם החום יפה למכה.
(מדרש רבה)</p>
            <p>ח. "והנה שלשה אנשים" - זה מיכאל שבא לבשר לשרה על לידת יצחק, רפאל
שבא לרפאות את אברהם וגבריאל שבא להפוך את סדום.
(בבא מציעא פו:)</p>
            <p>ט. המלאכים באו אחד בדמות סוחר מדברי, אחד בדמות סוחר תבואות, ואחד
בדמות ספן.
(מדרש רבה)</p>
            <p>י. בתחילה המלאכים התקרבו לכיוון אברהם. וכיוון שראו אותו בצער, התרחקו והוא
רץ אחריהם והביא אותם.
(בבא מציעא פו:)</p>
            <p>יא. "איה שרה אשתך" – לשגר לה כוס ברכה.
(רש"י)</p>
            <p>יב. גדולה הכנסת אורחים מקבלת פני שכינה, כשבאו האורחים אמר אברהם לקב"ה
שימתין עד שיכניס אותם.
(שבת קכז.)</p>
            <p>יג. אמר אברהם, אם הקב"ה יחכה בשבילם וגם הם חולקים כבוד, סימן שהם בני
אדם הגונים וכך היה.
(מדרש רבה)</p>
            <p>יד. שר ה אמרה להביא "קמח" ואברהם אמר "סולת" שזה משובח מקמח. ולומדים
שהאישה עינה צרה באורחים יותר מן האיש.
(בבא מציעא פז.)</p>
            <p>טו. העוגות ששרה הכינה, לא הביאה למלאכים. כי פירסה נידה וזה היה טמא, שהרי
מאז שהמלאכים באו חזרה לימי נערותה והיה לה אורח נשים.
(מדרש רבה)</p>
            <p>טז. מפני שבא לשרה וסת, נסתלקה ממנה שכינה, וחשבה שדברי המלכים לא
נכונים, ולא האמינה.
(פרקי אגדה)</p>
            <p>יז. "ואל הבקר רץ אברהם" - אל תקרא "הבקר" אלא "הקבר". שנתגלה לו קברו
של אדם הראשון וראה איך שנהנה שם.
(בעל הטורים, אהבת חיים)</p>
            <p>יח. מעולם לא מצינו שהקב"ה דיבר עם נשים חוץ משרה, מפני צדקותה.
(מדרש רבה)</p>
            <p>יט. "ויאכלו" ואחר כך "ישתו" מלמד שאין משיחין בשעת הסעודה.
(בעל הטורים)</p>
            <p>כ. הקב"ה רצה להפוך את סדום כי היו עושים הרבה תועבות. וכשהיה בא איש נכרי
עם סחורתו, כל אחד היה לוקח ממנו קצת עד שגמרו לו כל סחורתו. וכשבא אליהם
בטענות, היו אומרים כל אחד 'לקחתי קצת', והיה יוצא משם בצער רב. והייתה להם
בקעה רחבה של מהלך יום וחצי והיה שם מעיינות מים ודשאים, וכל אנשי סדום
ועמורה היו באים שם ארבעה ימים בשנה, והיו חוגגים והחזיקו כל אחד באשת חבירו
ואיש בבת רעהו והתעללו בהם, ואחרי כן כל אחד שב למקומו. היו להם מיטות
בנויות ברחובות העיר, וכל אורח שבא משכיבים אותו שם. ואם קצר מהמיטה,
מושכים אותו מכל צד עד שיגיע לגודל המיטה. ואם ארוך מהמיטה, קוצצים לו
רגליו. וכשהזדמן לשם עני, היו נותנים לו כסף וזהב ולא נותנים לו לאכול. וכשהיה
מת ברעב, היו לוקחים כל ממונו וזורקים אותו בשיחים. ומי שהיה פוצע את חבירו,
הנפצע היה צריך לשלם לפוצע. ופעם אליעזר עבד אברהם היה שם והתווכח עם
מישהו ופצע את אליעזר בראשו. ורבו ובאו לפני השופט. ואמר לאליעזר שישלם לו
כי פצע אותו וזה נקרא הקזת דם. וכשראה אליעזר כך לקח אבן וזרק על מצח
השופט ויצא לו דם. ואמר לו, את הכסף שאתה חייב לי, תן לאיש הזה, והלך משם.
(ספר הישר, סנהדרין קט:)</p>
            <p>כא. כשנלחמו מלכי עילם עם מלכי סדום, בזזו את כל רכושם ושבו את לוט ורכושו,
וכשאברהם שמע זאת נלחם עימם והציל את לוט ורכושו. ובאותו זמן ילדה אשת
לוט את פלטית, ונקראה כך כי פלטו ה' ממלכי עילם ונישאה לאחד מאנשי סדום.
פעם בא לסדום איש עני וכבר הלך למות ואסרו לתת לו מאכל. ופלטית ריחמה וכלכלה אותו בסתר. ואנשי סדום התפלאו איך הוא לא מת, והתחבאו וראו שהיא
נותנת לו לחם, והביאו אותה לשופט לפסוק דינה. והבעירו אנשי סדום אש גדולה
בעיר והשליכו אותה שם ונשרפה. וגם בעיר אדמה נתנה נערה אחת מזון לעני שבא
לשם. וכששמעו זאת, השופט פסק והוציאו אותה למקום הדבורים כשהיא משוחה
בדבש בכל הגוף והדבורים עקצו אותה וצעקה ולא ריחמו עליה, וכשראה ה' כך
כעס. וזה מה שכתוב "הכצעקתה הבאה אלי" ונחתם גזר דינם.
(ספר הישר)</p>
            <p>כב. המלאכים גבריאל ורפאל, חיכו להפוך את סדום עד הערב. כי היו מלאכי רחמים
ורצו שאברהם יבקש רחמים, וכשראו שלא עזר באו לעיר.
(מדרש רבה)</p>
            <p>כג. "ויבואו שני המלאכים" - אלו גבריאל שבא להפוך את סדום ומיכאל שבא להציל
את לוט. ובמדרש כתוב שרפאל שריפא את אברהם הלך להציל את לוט.
(בבא מציעא פו:, מדרש רבה)</p>
            <p>כד. לוט רץ אחריהם כי ראה איתם שכינה, או בגלל שראה דמותו של אברהם.
(זוהר)</p>
            <p>כה. העיר סדום הייתה גדולה מאוד, והיה נץ אחד ששמו בר הדיא ורואה את טרפו
מריחוק 18 מיל, וכשהיה על עצי סדום לא ראה כלום מרוב גובהם.
(פרקי אגדה)</p>
            <p>כו. אשת לוט הייתה מבקשת מלח משכנותיה, ואמרה שזה בשביל אורחי לוט. וכך
כולם ידעו שיש להם אורחים בבית, ולכן נהפכה לנציב מלח.
(מדרש רבה, רש"י)</p>
            <p>כז. כל הלילה היה מבקש על בני עירו רחמים. וכשאמרו "הוציאם אלינו ונדעה
אותם" במשכב זכור, אמרו המלאכים שאם הגיעו לדבר כזה אין מה לרחם עליהם.
(מדרש רבה)</p>
            <p>כח. בתחילה ירד עליהם גשם רגיל. ומשלא חזרו בתשובה, ירדו 12,000 מלאכי חבלה
והמטירו אש ושיחתו הכול.
(פרקי אגדה)</p>
            <p>כט. המרחק שיצא לוט בעלות השחר עד שהגיע לצוער בנץ החמה היה חמישה
מיל.
(פסחים צג:)</p>
            <p>ל. יש אומרים שגם אנשי צוער נשרפו, אבל העיר עצמה נשארה.
(ילקוט מעם לועז)</p>
            <p>לא. כיון שהמלאכים גילו סודותיו של הקב"ה שמשחיתים העיר, ויש אומרים בגלל
שתלו הדבר בעצמם כי אמרו "משחיתים אנחנו", והיו צריכים לומר שמשחית
הקב"ה, נדחו ממחיצתן ולא חזרו לשמים עד אחרי 138 שנה. וחזרו בסולם שהיה
ליעקב בחלום.
(מדרש רבה)</p>
            <p>לב. הקב"ה הכה אותם בזמן שהשמש והירח שולטים. שלא יגידו אם היה הירח
היה מציל אותם. ולא בלילה, שיגידו אם הייתה השמש אז היו ניצולים.
(מדרש רבה)</p>
            <p>לג. ה' זכר ללוט שבמצרים לא גילה ששרה היא אשת אברהם.
(מדרש רבה)</p>
            <p>לד. עדית אשת לוט ריחמה על בנותיה שנשארו בסדום והביטה אחורה, והפכה
לנציב מלח. ומלחכים אותה השוורים עד רגליה, ובבוקר צומחת. ונמצאת שם עד
היום הזה. ולוט ושתי בנותיו ברחו למערות עדולם.
(ספר הישר)</p>
            <p>לה. בנות לוט חשבו שזה היה כדור המבול, ורצו להמשיך את קיום העולם ולכן
שכבו עם אביהם.
(מדרש רבה)</p>
            <p>לו. נזדמן לבנות לוט יין במערה, בשביל כוונתן להמשיך קיום העולם שהייתה כוונה
טובה.
(ספרי פרשת עקב)</p>
            <p>לז. "ויזכור אלוקים את אברהם וישלח את לוט" – א"ר אבא: בא וראה ענוותנותו
של אברהם, שלמרות שגילה לו הקב"ה שהופך את סדום, לא הרגיש ראוי לבקש
על הצלת לוט בזכותו.
(זוהר)</p>
            <p>לח. לוט בא בגלגול נחום 'איש גם זו', ובגלל ישיבתו בסדום, נחום איש גם זו נקטעו
ידיו ורגליו. ובסדום ניצל מהפיכתה, וכאן תכף שיצא מהבית נחרב.
(גלגולי נשמות)</p>
            <p>לט. אברהם עבר דירה, כי מאז חורבן סדום הפסיקו לבוא עוברים ושבים.
(מדרש רבה)</p>
            <p>מ. אברהם יצא משם, כי יצא על לוט בן אחיו שם רע שבא על בנותיו.
(מדרש רבה)</p>
            <p>מא. "בעד כל רחם" – מלמד שאפילו תרנגולת לא הטילה ביצתה.
(בבא קמא צב.)</p>
            <p>מב. "כי עצר עצר" – שתי עצירות הללו, אחת לאיש שזה שכבת זרע, ושתים
באישה שהם שכבת זרע ולידה.
(בבא קמא צב.)</p>
            <p>מג. אנשי אבימלך ראו את עשן סדום עולה ככבשן האש, ופחדו שהמלאכים יבואו
אליהם.
(מדרש רבה)</p>
            <p>מד. אבימלך קלל את שרה ב"כסות עיניים" ונתקיים ביצחק שבסוף ימיו היו עיניו
כהות.
(בבא קמא צג.)</p>
            <p>מה. אבימלך מלך גרר בא בגלגול אבימלך בן ירובעל. ובכך שמת ע"י האישה
שהשליכה פלח רכב, תיקן את מעשה לקיחת שרה.
(גלגולי נשמות)</p>
            <p>מו. "משתה גדול" – שגדול עולמים – הקב"ה היה שם, ויש אומרים גדולי עולם היו
שם, ויש אומרים עוג וכל גדולי הדור היו שם.
(מדרש רבה)</p>
            <p>מז. "היניקה בנים שרה" – אמר רבי לוי: לפי שאומות העולם היו אומרים שאברהם
ושרה הביאו סתם ילד מהשוק ואמרו שזה בנם. לכן אברהם הזמין כל גדולי הדור,
ושרה הזמינה נשותיהם. וכל אחת, היניקה שרה את בנה. ומהנס הזה האמינו כולם
שזה בנם של אברהם ושרה (בבא מציעא פז.) והרבה חולים ועקרות נרפאו ונפקדו
עימה.
(מדרש רבה)</p>
            <p>מח. ישמעאל היה "מצחק" - הכוונה גילוי עריות.
(מדרש רבה)</p>
            <p>מט. פעם כשישמעאל היה צד עופות, ראה את יצחק לבדו בשדה וזרק עליו חץ
להרגו, ולכן רצתה שרה שיצא.
(רש"י)</p>
            <p>נ. "שמע בקולה" - מלמד ששרה הייתה נביאה.
(מגילה יד.)</p>
            <p>נא. שרה הכניסה בישמעאל עין הרע, והוצרך להינשא על כתף אימו.
(מדרש רבה)</p>
            <p>נב. באותו זמן יצחק היה בן 5 וישמעאל היה בן 17 ובמדרש כתוב שהיה בן 27
(מדרש רבה, ספר הישר)</p>
            <p>נג. הגר לקחה לבנה ישמעאל ממצרים אישה, ושמה מריבה. וילדה לו ארבעה בנים
ובת. והיו נוסעים וחונים מדי חודש ומדי שנה. ונתן לו הקב"ה ברכה ועושר רב בזכות
אברהם אביו. ובאותם הימים רצה אברהם לראות את ישמעאל, ואמר זאת לשרה,
והסכימה לו שילך בתנאי שלא ירד מעל הגמל. וכשהגיע לאוהל אשתו הייתה שם
עם בניה. ושאל אותה איפה ישמעאל? ואמרה לו שהלך לציד. ושאל אם אפשר מים,
ולא נתנה לו. והכתה וקיללה את בניה וגם קיללה את ישמעאל. וזה היה רע בעיני
אברהם, ואמר לה שכשיגיע בעלה, תגיד לו שאיש זקן בא מארץ פלישתים ואמר תחליף את היתד של האוהל באחרת. ואמרה זאת לישמעאל והבין שאברהם בא ולא
היה מרוצה מאשתו. ובאמת ישמעאל גירש את אשתו ולקח אחרת במקומה מארץ
כנען ששמה פטימה. ולאחר 3 שנים עוד פעם הלך לבקרו. ושאל את אשתו איפה
ישמעאל? ויצאה ואמרה לו שהלך לצוד ציד. והציעה לו לשתות ולנוח מעמל הדרך
ואמר לה אברהם שהוא ממהר והפצירה בו עד ששתה. וכשהלך, אמר לה שתגיד לו
איש זקן בא מארץ פלישתים ואמר שהיתד טובה ושתישאר באוהל. וכששמע זאת
ישמעאל מאשתו הבין שזה אברהם והיה מרוצה מאשתו. וברך את ה' ולקח את כל
אשר לו והלך אצל אברהם בארץ פלישתים וגר שם ימים רבים. וסיפר לו אברהם
כל מה שהיה עם נשיו. ואחרי 26 שנה יצאו משם והלכו לגור קרוב לחברון וחפרו
בארות ומצאו שם מים.
(ספר הישר, פרקי אגדה)</p>
            <p>נד. הגר שפחת שרה באה בגלגול שפחת ישי. ותיקנה את מה שזלזלה בגבירתה,
בכך שסיפרה לניצבת בת עדאל אשת ישי, שישי רוצה לשאתה לאישה. והיא באה
במקומה כשהוא לא הרגיש, וכך בא דוד לעולם.
(גלגולי נשמות, אוצר מדרשים אייזנשטיין)</p>
            <p>נה. "באשר הוא שם" – יפה תפילת החולה. א"ר סימון: קפצו מלאכי השרת וקטרגו
לפני הקב"ה מי שעתיד להמית אלפים מבניך בצמא בזמן הגלות, אתה מצילו? אמר
להם אני דן אותו לפי מעשיו עכשיו, וכעת הוא <span class="tooltip" data-tooltip="קפצו ואמרו מלאכי השרת לפני הקבה: ריבונו של עולם, בניו של זה עתידים להמית את בניך בצמא, ואתה עושה לו נס שתביא לו באר מים?!, ומנין שבני ישמעאל המיתו את ישראל בצמא? שנאמר: לִקְרַאת צָמֵא הֵתָיוּ מָיִם, כי כשגלו ישראל הלכו מהם אצל ישמעאל, אמרו להם: תנו לנו מים ולחם לאכול ולשתות שאתם אחינו, אמרו להם: אכלו תחלה ואחר כך תשתו מים, הביאו להם מיני מלוחים ונאדות ריקים נפוחים טבולים במים, והיו מקריבים הנאדות בפיהם כדי שישתו, והיה הרוח נכנס בפיהם והיו מתים, ומתו כך 80 אלף פרחי כהונה. אמר הקבה למלאכים: עתה מה הוא? צדיק או רשע? אמרו לו: צדיק, אמר להם: איני דן את האדם אלא בשעתו, לכך נאמר: כי שמע אלֹקים אל קול הנער באשר הוא שם." >צדיק</span>.
(מדרש רבה)</p>
            <p>נו. ישמעאל בא בגלגול חמורו של רבי פינחס בן יאיר.
(גלגולי נשמות)</p>
            <p>נז. "כי את שבע כבשות" – אמר הקב"ה לאברהם, בגלל שכרתת איתו ברית, ונתת
לו שבע כבשות, אני משהה שמחת בניך 7 דורות, ומחריבים מבניך 7 משכנות – אוהל
מועד, גלגל, שילה, נוב, גבעון, 2 בתי המקדש, ושבעה חודשים הארון יהיה אצל
פלישתים.
(חזקוני)</p>
            <p>נח. אחר ששבע כבשות הברית של אבימלך ואברהם מתו, עשו מהם פסלים כדמות
הכבשות וישראל לא יכלו לכבוש שם עד שבא דוד ושבר אותם.
(פרקי אגדה)</p>
            <p>נט. "אחר הדברים האלה" – לאחר המשתה שעשה אמר אברהם, שמחתי ושימחתי
הכל, ולא הקרבתי שום פר ואיל לפני הקב"ה, אמר הקב"ה רצוני יהיה בדבר אחר
שתקריב.
(מדרש רבה)</p>
            <p>ס. כשהיה יצחק בן 37 אמר לו ישמעאל אני יותר חשוב ממך שאבי מל אותי
כשהייתי בן 13 ולא עברתי על דבריו. אמר לו יצחק אתה היה לך ניסיון של אבר
אחד. אבל אני, אפילו הקב"ה יגיד לאבי שישחטני לא אסרב. ודבריו מצאו חן בעיני
הקב"ה ורצה לנסות את אברהם בזה. ובאותו זמן בא השטן לפני הקב"ה ואמר
אברהם נולד לו בן ולא הקריב לך שור או פר. אמר לו הקב"ה אם אני אומר לו אפילו
שישחט את בנו, הוא שוחט. ומיד היה ניסיון העקידה.
(ספר הישר)</p>
            <p>סא. "קח נא" – שלא יגידו, הניסיונות הראשונים אין בהם ממש.
(סנהדרין פט:)</p>
            <p>סב. "הר המוריה" - הר שיצא ממנו הוראה, או הר שיצא ממנו מורא לאומות העולם
בגלל עקידת יצחק.
(תענית טז.)</p>
            <p>ס ג. אברהם אבינו נתנסה בעשרה נסיונות. ונסיון העקידה היה הקשה מכולן.
ואלו הן:</p>
            <p>א) הצער הגדול שהיה לו באור כשדים, כשזרק אותו נמרוד לכבשן האש.</p>
            <p>ב) שציווהו הקב"ה להיפרד מאביו ומשפחתו, וללכת לעיר אחרת ובפרט שלא
אמר לו איזה מקום.</p>
            <p>ג) הרעב הגדול שהיה בארץ כנען, וירד למצרים, ולא חזר לבית אביו, כדי לא
לעבור מצוות בוראו.</p>
            <p>ד) שכשנכס למצרים לקח פרעה את שרה לארמונו, ולא כעס אברהם שבא לשם.</p>
            <p>ה) כשבאו המלכים להרגו ואמרו נתחיל עם לוט. ובא אברהם ונלחם והיה לו צער
גדול מזה.</p>
            <p>ו) ברית בין הבתרים. שהראה לו הקב"ה הגלות שעתידין לסבול בניו ואת הגהינם,
ונתן לו הבחירה.</p>
            <p>ז) שציוה לו הקב"ה למול בן 99 שנה וצערו היה גדול ונחלשו כוחותיו.</p>
            <p>ח) שבהיותו בארץ פלישתים שלח אבימלך, ולקח את שרה לארמונו, ואברהם לא
התלונן על הקב"ה.</p>
            <p>ט) שישמעאל לא יירש עם יצחק כלום, וציווה לו הקב"ה שיגרש את הגר
וישמעאל.</p>
            <p>י) המעשה של עקידת יצחק. שכשהיה בן מאה נולד לו, ונצטווה להעלותו לעולה.
(ילקוט מעם לועז)</p>
            <p>סד. "וישכם אברהם בבוקר" - אהבה מקלקלת את השורה, למרות שהיו לאברהם
עבדים ולא היה צריך בעצמו לחבוש החמור, עשה זאת בזריזות לכבוד בוראו.
(מדרש רבה)</p>
            <p>סה. לקח לאברהם אבינו זמן ללכת עד הר המוריה 3 ימים, כדי שלא יגידו אם היה
לו זמן היה מתחרט.
(רש"י)</p>
            <p>סו. אברהם ויצחק התעכבו 3 ימים כי השטן נהפך לנהר והיה מעכב אותם.
(בראשית רבתי)</p>
            <p>סז. כשהלך אברהם לשחוט את יצחק לקח עימו את ישמעאל ואליעזר. וכשעלו
אברהם ויצחק להר התווכחו אליעזר וישמעאל שישמעאל אומר שהוא ירש את
אברהם כי יצחק עכשיו נשחט, ואליעזר עונה לישמעאל שהוא ירש כי אברהם גרש
את ישמעאל מביתו, והוא עבדו הנאמן. ורוח הקודש אומרת לא זה יורש ולא זה.
וכשעלו, בא השטן לאברהם בדמות זקן ואמר לו איך אתה שוחט בן שניתן לך בגיל
100 , ומה שהקב"ה אומר לך זה לא נכון, כי הוא לא אומר דברים כאלה. ולא שמע
אברהם בקולו, כי ידע שזהו השטן וגער בו והלך. ואחר כך הלך בדמות בחור צעיר
ליצחק ואמר לו איך תאבד את נפשך, כי אביך הזקן רוצה לשחוט אותך ואל תשמע
לו. ואמר זאת לאביו. ואמר אברהם ליצחק שזה השטן ולא ישמע לו. וכשראה כך
השטן הלך ונעשה נהר גדול וידע אברהם שזה השטן כי אף פעם לא היה נהר באותו
מקום, ונכנסו שם והגיעו מים לצווארם והתפלל אברהם לה', גער הקב"ה בשטן
והלך לו.
(ספר הישר, פרקי אגדה)</p>
            <p>סח. "שבו לכם עם החמור" – עם הדומה לחמור.
(בבא קמא מט.)</p>
            <p>סט. החמור שרכב עליו אברהם היה בן האתון שנולדה בין השמשות, ואותו חמור
שרכב עליו משה בבואו למצרים, ואותו חמור שעתיד מלך המשיח לרכוב עליו.
(פרק אגדה)</p>
            <p>ע. כשהגיעה הסכין לצווארו של יצחק פרחה נשמתו, וכשאמר מיכאל לאברהם אל
תשלח ידך אל הנער חזרה אבל לא לגמרי. והמלאכים לקחוהו לגן עדן והיה שם
שלש שנים עד שהתרפא.
(ילקוט שמעוני)</p>
            <p>עא. "וישב אברהם" חזר לבד, ואת יצחק שלח בלילה, כדי שלא תיכנס בו עין הרע,
כמו שבחנניה מישאל ועזריה כשיצאו מכבשן האש שלטה בהם עין הרע ויש מי
שאומר שמתו.
(דעת זקנים מבעלי התוספות)</p>
            <p>עב. בשעת העקידה מלאכי השרת הוזילו דמעות וסכין השחיטה נפסלה, ורצה
אברהם להמיתו בחניקה.
(מדרש רבה)</p>
            <p>עג. אותו איל שנשחט בא מגן עדן. והיה רועה שם תחת עץ החיים, וריחו נדף בכל
העולם.
(ילקוט שמעוני)</p>
            <p>עד. המזבח של יצחק היה אותו המזבח שהקריבו עליו אדם הראשון, וקין והבל,
ונח כשיצא מן <span class="tooltip" data-tooltip="ומסורת ביד הכל שהמקום שבנה בו דוד ושלמה המזבח בגורן ארונה הוא המקום שבנה בו אברהם המזבח ועקד עליו יצחק והוא המקום שבנה בו נח כשיצא מן התיבה והוא המזבח שהקריב עליו קין והבל ובו הקריב אדם הראשון קרבן כשנברא ומשם נברא אמרו חכמים אדם ממקום כפרתו נברא.">התיבה</span>.
(פרקי אגדה)</p>
            <p>עה. "ויבן שם אברהם" - ויצחק איפה היה? אלא אברהם החביא אותו שהשטן לא
יזרוק אבן ויעשה אותו בעל מום.
(מדרש רבה)</p>
            <p>עו. הקב"ה נשבע לאברהם שיותר לא ינסה אותו. ויזכור כאילו אפרו של יצחק צבור
על המזבח וירחם על בניו.
(ספר הישר)</p>
            <p>עז. "את עוץ" - זה איוב. "ואת קמואל" – זה בלעם, שקם על אומתו של אל.
(דעת זקנים מבעלי התוספות)</p>
            <p>עח. "והנה איל אחר" – א"ר יודן: בעתיד ישראל נאחזים בעבירות ומסתבכים בצרות,
וסופן ליגאל בקרן של איל.
(מדרש רבה)</p>
            <p>עט. עקידת יצחק הייתה בשת 2085 לבריאת העולם.
(סדר הדורות)</p>
            <p>פ. שאל אברהם את ה', הרי בתחילה אמרת שיהיה לי זרע מיצחק, אח"כ שאשחטהו,
וכעת מנעת ממני. מה הסיבה לכך? אמר הקב"ה רציתי לנסותך ואמרתי "העלהו
לעולה" ולא 'שחטהו'.
(מדרש רבה, מעם לועז)</p>
        </section>
        <section id="section8">
             <h1><b>הפטרת וירא</b></h1>
            <p><b>(מלכים ב', ד')</b></p>
            <p>א. "ואשה אחת מנשי בני הנביאים" - זו אשת עובדיה הנביא. כשאיזבל הרגה את
כל נביאי ה', הסתיר עובדיה 150 נביאים, ולווה כסף בריבית מיהורם בן אחאב כדי
להאכיל ולהשקות אותם. והנושה שבא הוא יהורם.
(תרגום יונתן)</p>
            <p>ב. יש אומרים שגם אלישע היה מהנביאים שעובדיה החביא וכלכל.
(מעם לועז)</p>
            <p>ג. אשת עובדיה הלכה לבית הקברות וצעקה היכן נמצא ירא ה'? יצא קול ואמר לה
בארבעה נאמר ירא ה': אברהם, יוסף, איוב ועובדיה. אמרה אותו שנאמר בו יראה'
מאוד וזה עובדיה. ובאה לקברו ובכתה עד שדיבר אליה ואמר לה 'לכי לאלישע'.
(רד"ק)</p>
            <p>ד. אמר ר' מני, אילולא זכות אשת עובדיה היו כלים ישראל באותו הדור, כי היה
כעס עליהם.
(מדרש תנחומא כי תשא)</p>
            <p>ה. "מה יש לך" - צריך דבר שתחול עליו הברכה.
(מצודת דוד)</p>
            <p>ו. "ובאת וסגרת הדלת" - שלא ישלוט עין הרע.
(מעם לועז)</p>
            <p>ז. "ויהי כמלאת הכלים" - כשנגמרו הכלים אמרה לבנה, הבא לי שברי כלי
חרס והצמד אותם אחד ליד השני, ומי שעשה נס וגזר על הכלים הריקים שיתמלאו, יגזור על השברים שיתחברו. ונעשה נס והתחברו כל החלקים השבורים
לכלים.
(רד"ק)</p>
            <p>ח. "ושם אישה גדולה" - היא אחותה של אבישג השונמית.
(רש"י, פרקי דרבי אליעזר ל"ג)</p>
            <p>ט. "הנה נא ידעתי כי איש אלוקים קדוש הוא" - רב ושמואל. אחד אמר שלא ראתה
קרי על סדינו, ואחד אמר שלא ראתה זבוב עובר על שולחנו.
(ברכות י':)</p>
            <p>י. "ותחזק בו לאכול לחם" – אמר ר' יהודה בן סימון, ע"י שהאכילתו, זכתה להחיות
את בנה.
(מדרש רבה שיר השירים ב', ה')</p>
            <p>יא. "ויהי היום" - זה ראש השנה. "לדבר אל המלך" - זהו מלכו של עולם.
(זוהר בשלח, מעם לועז)</p>
            <p>יב. "למועד הזה" - אמר לה אלישע אני לא חי לעולם כמו המלאכים שאמרו
לאברהם כעת אשוב.
(מדרש רבה)</p>
            <p>יג. "ותהר האישה ותלד בן" - אותו בן היה חבקוק הנביא על שם חיבוק אמו
ואלישע.
(מעם לועז)</p>
            <p>יד. לבסוף חזר יהורם בן אחאב בגלגול אותו אדם מהמעשה של חולדה ובור שמתו
שני בניו, לתקן את מה שלקח שני בני עובדיה הנביא.
(גלגולי נשמות)</p>
            <p>טו. אותה תקופה הייתה שנת 3050 בערך.
(סדר הדורות)</p>
        </section>
        <section id="section9">
              <h1><b>פרשת חיי שרה</b></h1>
            <p>א. כשילדה שרה את יצחק, הייתה לו נשמה של נקבה, והייתה קשורה בשרה. ושרה
היא גלגול של חוה. ולכן כשפרחה נשמתו של יצחק ונכנסה באיל, גם שרה פרחה
נשמתה.
(תורת החיד"א)</p>
            <p>ב. יש אומרים שיצחק סיפר לשרה שכמעט מת, ומרוב צער פרחה נשמתה.
(ילקוט מעם לועז)</p>
            <p>ג. השטן בא בדמות אדם זקן לשרה, בזמן שאברהם היה בהר המוריה. וסיפר לה
שאברהם שחט את יצחק, ויצחק היה בוכה וצועק ואברהם לא התייחס אליו,
וכששמעה זאת שרה הייתה בוכה והולכת עד שהגיעה לחברון. ובא השטן שוב
בדמות אותו אדם ואמר שדיבר שקר ויצחק הוא חי, ומרוב שמחה פרחה נשמתה
ומתה.
(ספר הישר)</p>
            <p>ד. שרה הייתה בת עשרים כבת שבע ליופי, ובת מאה כבת עשרים לחטא.
(מדרש רבה)</p>
            <p>ה. אברהם בא לספוד לשרה מקבורתו של תרח, ויש אומרים שבא מהר המוריה.
(מדרש רבה)</p>
            <p>ו. אברהם קם מעל מתו בזריזות, כי ראה את מלאך המוות עומד כנגדו, ורוצה
שיתחרט על מעשה העקידה שבגללו מתה שרה.
(מדרש רבה)</p>
            <p>ז. קריית ארבע נקראה כך על שם:</p>
            <p>א) שדרו ונימולו בה ארבעה צדיקים, אברהם, ענר, אשכול וממרא.</p>
            <p>ב) קבורים שם ארבע זוגות: אדם וחוה, אברהם ושרה, יצחק ורבקה, יעקב ולאה.</p>
            <p>ג) יש שם את ארבע הענקים, אחימן, שישי, תלמי, ואביהם.</p>
            <p>ד) משם יצא אברהם לרדוף אחרי הארבעה מלכים.
(מעם לועז)</p>
            <p>ח. "ופגעו לי בעפרון בן צוחר" - אותיות רוצח. מלמד שהיה במערה שד שתמיד
היה מזיק לעפרון ושמח להיפטר מהמערה.
(תורת החיד"א)</p>
            <p>ט. כשבא אברהם לקבור את שרה לא נתנו לו אדם וחוה לקברה. כי התביישו להיות
עם מעשיהם הטובים. ואברהם הבטיח לאדם שיתפלל לקב"ה שלא יבוש לפניו ואז
הסכים.
(זוהר)</p>
            <p>י. עד אברהם לא הייתה זקנה, והיו מתבלבלים בין אברהם ליצחק. עד שהתפלל
אברהם ובאה הזקנה.
(בבא מציעא פז.)</p>
            <p>יא. אברהם חידש זיקנה, יצחק חידש יסורין, ויעקב חידש חולי.
(מדרש רבה על תולדות)</p>
            <p>יב. בשלשה נאמר בשיבה טובה, אברהם, דוד, וגבעון.
(מדרש רבה)</p>
            <p>יג. כשנפטרה חוה ובא אדם לקברה, מכיוון שהיה במערה ריח נודף כגן עדן רצה
לחפור יותר, ויצאה בת קול ואמרה שאין לו רשות. ובנו שת קבר אותו שם ואף אחד
לא ידע היכן הוא קבור, עד שבא אברהם וידע, כי בת קול יצאה ואמרה ששם
קבורים אדם וחוה, ויקברו אברהם יצחק ויעקב. ולפני אברהם ניסו הרבה אנשים
לקבור שם אבל המלאכים שמרו על המערה שלא יכנסו.
(ילקוט מעם לועז)</p>
            <p>יד. בתו של אברהם "בכל" מתה יחד עם שרה ולכן הכף קטנה ובלי "כ" קוראים
ולבתה.
(דרוש שמואל)</p>
            <p>טו. אחרי קבורת שרה, ישבו אבימלך ואברהם בבאר שבע, ומת אבימלך בן 193
והמליכו את בנו בנמלך כשהיה בן 12 על גרר, וקראו שמו אבימלך. וגם לוט מת
. בימים הם בן 142 , כשהיה יצחק בן 39 . ולאחר שנה מת נחור אחי אברהם בן 172
(ספר הישר)</p>
            <p>טז. "וה' ברך את אברהם בכל" - יש אומרים שלא הייתה לו בת, ויש אומרים
שהייתה לו בת ושמה בכל. ויש אומרים שהיה מבין בחכמת הכוכבים וכל מלכי מזרח
ומערב באו לשאול בעצתו. ויש אומרים שהייתה לו אבן תלויה בצווארו, וכל חולה
שהיה מסתכל בה מיד מתרפא. דבר אחר, שלא מרד עשיו בחייו. דבר אחר
שישמעאל עשה תשובה.
(בבא בתרא טז.)</p>
            <p>יז. אברהם הטעימו הקב"ה מעין עולם הבא, ולא שלט בו יצר הרע.
(בבא בתרא יז.)</p>
            <p>יח. משבא אברהם, המליך את הקב"ה גם על הארץ שנאמר "ואלוקי הארץ".
(ספרי על פרשת האזינו)</p>
            <p>יט. אליעזר עבד אברהם, היה זקן ויושב בישיבה.
(יומא נח:)</p>
            <p>כ. אליעזר רצה שבתו תינשא ליצחק, אבל אברהם אמר לו שהוא ארור כי בא מזרעו
של כנען, ואין ארור נדבק בברוך. אך כשנאמר לאליעזר ע"י לבן, בוא ברוך ה', יצא מכלל
ארור ובא בכלל ברוך.
(מדרש רבה)</p>
            <p>כא. בשעה שאמר אברהם לאליעזר "הוא ישלח מלאכו לפניך", נזדמנו לו שני
מלאכים. אחד כדי ללוותו, והשני כדי להביא את רבקה.
(מדרש רבה)</p>
            <p>כב. מקרית ארבע עד חרן יש מהלך של 17 יום והגיע לשם בקפיצת הדרך בתוך 3
שעות, וכן בחזור.
(ילקוט שמעוני)</p>
            <p>כג. לומדים שקפצה לו הדרך לאליעזר, שכתוב "ואבא היום".
(סנהדרין צב.)</p>
            <p>כד. אליעזר ביקש מהקב"ה שלא כהוגן, כי אולי הייתה מזדמנת לו נערה בעלת מום
ועושה לו כמו הסימנים שאמר והיה לוקח אותה ליצחק. וקיבל מבוקשתו כהוגן, כי
נזדמנה לו בת זוגו רבקה.
(תענית ב.)</p>
            <p>כה. "ומקום לגמלים" – עד שלא פינו הבית מעבודה זרה, לא נכנסו הגמלים.
(אדר"נ פכ"ח)</p>
            <p>כו. כשראה לבן את הנזמים שעל רבקה, לקח חרב ובא להרוג את אליעזר, וראה
אותו לוקח שני גמלים ומרים אותם ומעביר אותם לעבר השני, והבין שכוחו גדול
ופחד. ולכן שם לו סם מות באוכל כדי שימות, ובא מלאך והחליף את הצלחת הזו
עם הצלחת של בתואל, ומת בתואל.
(בראשית רבתי)</p>
            <p>כז. כשבא לבן להרוג את אליעזר, הזכיר שם המפורש ופרח עם הגמלים באוויר,
והבין לבן שהוא צדיק ולא יוכל לו ולכן אמר "בוא ברוך ה'".
(ילקוט שמעוני)</p>
            <p>כח. בתואל היה מלך של ארם נהריים וכל נערה שנישאת היה צריך לבעול אותה,
ואמרו גדולי המקום אם לא יבעל ביתו כשתינשא, נהרוג אותם. ולכן קודם שנישאת
רבקה מת בתואל.
(ילקוט שמעוני)</p>
            <p>כט. כשאליעזר הלך להביא את רבקה, שלח אברהם והביא את יצחק מבית שם
ועבר לאחר שלמד שם 3 שנים.
(ספר הישר)</p>
            <p>ל. רבקה לא נתעברה עד שיצחק התפלל עליה, כדי שלא יגידו תפילת עובדי כוכבים
[שהם משפחתה בחרן] עזרה לה.
(מדרש רבה)</p>
            <p>לא. יצחק יצא לשוח בשדה לפנות ערב ותיקן תפילת מנחה, ויש אומרים שחזר מגן
עדן לאחר שהיה שם 3 שנים, ויש אומרים שחזר מלהביא את הגר חזרה לאביו.
נישואי יצחק ורבקה היו בשנת 2087 לבריאה.
(ברכות כו:, רש"י, מעם לועז, סדר הדורות)</p>
            <p>לב. כיוון שראתה רבקה את יצחק, נפלה, כי צפתה שעשיו יוצא ממנו, ומהמכה
שקיבלה יצא ממנה דם בתולים. ואמר הקב"ה למלאך גבריאל שישמור את הדם
שלא יקרוש. וכשבא עליה יצחק ולא מצא בתולים חשד את אליעזר, ואמרה לו
רבקה שקיבלה מכה מהעץ ויצאו הבתולים. והלכו וראו את הדם על העץ ואז האמין
לה. ואליעזר בגלל שנחשד על כלום נכנס חי לגן עדן. ויש אומרים שנהיה עוג מלך
הבשן. לדעת פרקי דר' אליעזר שנהיה עוג מלך הבשן, זה לא אותו עוג שנהרג ע"י
משה אלא אחר.
(בראשית רבתי, פרקי דרבי אליעזר, ילקוט שמעוני, דעת זקנים מבעלי תוספות)</p>
            <p>לג. יצחק התחתן בגיל 40 . ורבקה בגיל 3. ויש אומרים 10 , ויש אומרים 14
(סדר הדורות)</p>
            <p>לד. כיוון שבאה רבקה חזרו כל הברכות שהיו בזמן שרה, שהיה ענן קשור על
האוהל, הייתה ברכה בעיסה והיה נר דולק מערב שבת לערב שבת.
(מדרש רבה)</p>
            <p>לה. כשנפטר אברהם לקח הקב"ה את האבן שהייתה עליו שכל מי שראה אותה
נתרפא, וקבעה בשמש. ולכן השמש מועילה קצת לחולי.
(ילקוט שמעוני)</p>
            <p>לו. בין קבורת אברהם ושרה היו 48 שנה. ונסמכו הפרשיות לומר שמי שהיה בקבורת
שרה, היה גם בשל אברהם.
(מדרש רבה)</p>
            <p>לז. הקב"ה בהתחלה לא בירך ליצחק כי נתן הברכות לאברהם. ואברהם לא בירך
את יצחק כי לא רצה שהברכה תהיה גם על עשיו, ואמר יבוא בעל הברכות ויברך.
לבניו מהגר מסר שמות טומאה ושלחן למזרח.
(סנהדרין צא., כלי יקר)</p>
        </section>
        <section id="section10">
             <h1><b>הפטרת חיי שרה</b></h1>
            <p><b>(מלכים א', א')</b></p>
            <p>הקשר לפרשה הוא הכתוב "והמלך דוד זקן בא בימים" כנאמר באברהם.</p>
            <p>א. "ויכסוהו בבגדים ולא יחם לו" - כל המבזה את הבגדים לסוף אינו נהנה מהם.
(ברכות סב:)</p>
            <p>ב. דוד המלך סבל מקור בגלל שקרע כנף מעילו של שאול. ולפי המדרש בגלל שראה
את חרבו של המלאך שהכה בעם שלופה בידו וקינח אותה בדוד כשהיה בגורן
ארוונה.
(רש"י, מעם לועז)</p>
            <p>ג. "והמלך לא ידעה" - לא הסכים להינשא להם כי היו לו כבר 18 נשים. ולא הסכים
לגרש אחת מהן כדי לשאת אותה. להודיע כמה הגירושין קשים.
(סנהדרין כ"ב:)</p>
            <p>ד. "ואדוניה מתנשא למלך" - מלמד שביקש ללבוש את עטרת המלכות ולא הלמה
אותו.
(סנהדרין כא:)</p>
            <p>ה. "וחמישים איש רצים לפניו" - אמר ר' יהודה אמר רב, כולם היו נטולי טחול
וחקוקי כפות רגלים.
(סנהדרין כא:)</p>
            <p>ו. "ולא עצבו אביו מימיו" - ואם כן היה מוכיחו, היה חוזר למוטב.
(מדרש קהלת רבה ז', ג')</p>
            <p>ז. אדוניה היה הגדול באחים כי אמנון, דניאל ואבשלום הגדולים ממנו כבר מתו.
(מצודת דוד)</p>
            <p>ח. "עם יואב בן צרויה" - יואב ידע שדוד כועס עליו וירצה להענישו, לכן תמך בכך
שאדוניהו ימלוך וכך יהיו ביניהם יחסים טובים ודוד לא ינקום בו על כך שהרג את
אבנר ועמשא.
(רש"י)</p>
            <p>ט. "ועם אביתר הכהן" - אביתר הודח מהכהונה בזמן שברח דוד מאבשלום כשלא
נענה באורים ותומים, וזאת בגלל שבא מזרע עלי, ובמקומו בא צדוק הכהן.
(רש"י)</p>
            <p>י. "אבן הזוחלת" - אבן גדולה וכבדה שלידה מים זוחלים, והגיבורים היו מנסים
להזיזה ומראים כוחם.
(מעם לועז)</p>
            <p>יא. "ואת שלמה אחיו לא קרא" - כי ידע שהנבואה הייתה עליו שימלוך.
(רש"י)</p>
            <p>יב. "ומלאתי את דבריך" - מכאן שמותר לדבר לשון הרע על בעלי מחלוקת.
(ירושלמי פאה א', א')</p>
            <p>יג. "אדוני אתה נשבעת" - לאחר שמת בנה הראשון של בת שבע מדוד, לא רצתה
להיזקק שוב לדוד, ונשבע לה דוד שהבן שיצא ממנה יהיה מלך.
(מעם לועז)</p>
            <p>יד. "קראו לי לבת שבע" - היא התרחקה כשנתן הנביא בא, שלא יחשבו שתיאמו
ביניהם.
(מצודת דוד)</p>
            <p>טו. בת שבע היא גלגולה של בת שוע אשת יהודה. וגם כאן רצתה זרע מלוכה.
(גלגולי נשמות)</p>
            <p>טז. דוד נפטר בשנת 2924
(סדר הדורות)</p>
        </section>
       <section id="section11">
             <h1><b>פרשת תולדות</b></h1>
            <p>א. "אברהם ילד את יצחק" - וכי רק אותו הוליד, והרי היו לו עוד בנים מנשים
אחרות? אלא הם לא היו חשובים, ואברהם שלחם למזרח כי צפה שלא יקבלו את
התורה. ואמר להם תדעו שכל מי שנלחם עם זרע יצחק נעקר מן העולם, ותהיו שם
עד שיגאלו גאולה שלימה, ואז תלכו להיות עבדים שלהם. ועדין הם נמצאים שם.
(בראשית רבתי)</p>
            <p>ב. כשילד אברהם את יצחק לא האמינו שהוא הולידו, ולכן עשה הקב"ה שפניו של
יצחק יהיו כפניו של אברהם. וכל אחד שראה אותו אמר אברהם הוליד את יצחק.
(בבא מציעא פ"ז.)</p>
            <p>ג. "בקחתו את רבקה" - האריך הכתוב בתולדות רבקה כדי לומר, שלמרות מקורה
שהיה עם אנשים רשעים, הייתה צדקת.
(מדרש רבה)</p>
            <p>ד. רש"י מפרש שרבקה נישאה בגיל 3, ויש אומרים בגיל 10 . ויש אומרים בגיל 14
. וזה יסתדר לפי החשבון שרבקה נפטרה בגיל 133 , וי"א שנפטרה בת 123
(דעת זקנים מבעלי התוספות, סדר הדורות)</p>
            <p>ה. יש 6 זוגות שנפטרו בגיל שווה. רבקה וקהת 33 - , שמואל ושלמה – 52 , משה
. ור' עקיבא, הלל ור' יוחנן בן זכאי 120 -
(ילקוט שמעוני)</p>
            <p>ו. "אחות לבן הארמי" – אותיות הרמאי.
(בעל הטורים)</p>
            <p>ז. הקב"ה נענה לתפילת יצחק כי הוא צדיק בן צדיק, ורבקה היא בת רשע.
(יבמות סד.)</p>
            <p>ח. יצחק ידע שלא הוא היה עקר אלא אשתו, והוא עתיד להוציא את יעקב, וממנו
12 שבטים, אבל לא ידע אם מרבקה או מאשה אחרת, ולכן כתוב לנוכח אשתו ולא
דווקא רבקה.
(זוהר)</p>
            <p>ט. "ויתרוצצו הבנים בקרבה" – שהיו חולקים בשביל העולם הזה והעולם הבא. ורצה
סמא"ל להרוג את יעקב במעי אימו, אבל מיכאל לא נתן לו ורצה לשרוף אותו עד
שהושיב הקב"ה בתי דינים ביניהם.
(ילקוט שמעוני)</p>
            <p>י. "ותאמר אם כן למה זה אנכי" - מלמד שהייתה מחזרת על פתחיהן של נשים
ואומרת להם היה לכם צער כזה? כי כשהייתה הולכת ליד בתי עבודה זרה, היה אחד
רוצה לצאת, וכשהייתה הולכת ליד בתי מדרשות היה אחר רוצה לצאת. ואמרה
הלוואי שלא הייתי מעוברת. והייתה ראויה שיצאו ממנה 12 שבטים, וכיוון שאמרה
"למה זה" והתכוונה שלא רוצה, לא היו לה 12 שבטים.
(מדרש רבה, רש"י)</p>
            <p>יא. כשהיו יעקב ועשיו במעי אימם, אמר לו יעקב לעשיו יש לפנינו שני עולמות.
העולם הזה והעולם הבא, העולם הזה יש בו ממון והנאות גשמיות והעולם הבא לא.
בוא נעשה הסכם, אתה תיקח העולם הזה ואני אקח את העולם הבא.
(ילקוט שמעוני)</p>
            <p>יב. כשבאו לצאת מהרחם רבו מי יצא תחילה, ואמר עשיו אם לא אצא תחילה, אז
אצא דרך הדופן ואהרוג את אימי. ונתן לו יעקב לצאת תחילה. וכשיצא היה אדום
כולו. יצחק חשב שלא הבליע דמו ולא מל אותו בינתיים, וכשגדל ונשאר אדום הבין
יצחק שזה דרך גידולו ואמר שימול אותו בן 13 כמו ישמעאל, וכשהגיע לגיל 13 לא
הסכים עשיו לימול.
(פרקי אגדה)</p>
            <p>יג. עשיו יצא ראשון כדי שכל הלכלוך שברחם יצא עימו, ואחר כך יצא יעקב בנקיות.
. לידת יעקב ועשיו הייתה בשנת 2108
(מדרש רבה, סדר הדורות)</p>
            <p>יד. "ויצא הראשון אדמוני" – שתה את כל דם הנידה של אימו, ואחר כך יצא יעקב.
(ילקוט שמעוני)</p>
            <p>טו. "ויקראו שמו עשיו" – כולם קראו לו כך כי היה נראה גמור ועשוי.
(רש"י)</p>
            <p>טז. יעקב מצד הדין רצה לצאת ראשון כי הוא היה מטיפה ראשונה.
(מדרש רבה)</p>
            <p>יז. "כי ציד בפיו" - שהיה צד ומרמה את אביו בפיו ושואל איך מעשרים המלח
והתבן.
(רש"י)</p>
            <p>יח. "ויעקב איש תם" - מלמד שנולד מהול.
(אדר"נ פ"ב)</p>
            <p>יט. אמר ר' יוסי: יופיו של יעקב היה כמו אדם הראשון.
(זוהר)</p>
            <p>כ. "ויגדלו הנערים" - על גיל 13 היו שניהם הולכים ללמוד והיו בטיפול של יצחק
ורבקה, וכשגדלו ויצאו מידי טיפולם, זה הלך ללמוד, וזה הלך לעבודה זרה ושאר
עבירות.
(מדרש רבה)</p>
            <p>כא. "ויגדלו הנערים" - יעקב הלך בדרך החיים ולמד תורה, ועשיו הלך בדרך המוות
שהרג את נמרוד וחיור בנו, וגם רצה להרוג את יעקב.
(ילקוט שמעוני)</p>
            <p>כב. יעקב שימש את אברהם 15 שנה ואת שם בן נח 58 שנה.
(ילקוט שמעוני)</p>
            <p>כג. עשו הרג את נמרוד, כי חמד את בגדי החמודות שלו, שכשהיה לובשן כל החיות
היו מתקבצין סביבו.
(ילקוט שמעוני)</p>
            <p>כד. נמרוד חי 215 שנה ומלך 185 שנה, וסופו היה שנהרג בידי עשיו.
(ספר הישר)</p>
            <p>כה. כל זמן שאברהם אבינו חי, לא מרד עשיו. וביום שנפטר - עבר עשיו חמש
עבירות: בא על נערה המאורסה, הרג את הנפש, כפר בתחיית המתים, כפר בקדוש
ברוך הוא וביזה את הבכורה.
(בבא בתרא טז:)</p>
            <p>כו. לאברהם היה מקל עם שם המפורש ונתנו ליצחק, ויצחק ליעקב, ויעקב מכר
אותו לעשיו, ועשיו הרג עם המקל הזה את נמרוד.
(תורת החיד"א)</p>
            <p>כז. יצחק רצה לרדת למצרים כמו אברהם. אבל הקב"ה אמר לו שלא ירד כי הוא
עולה תמימה וצריך להישאר רק בארץ.
(מדרש רבה, רש"י)</p>
            <p>כח. כשראה אבימלך שרבקה היא אשתו של יצחק, זכר מה היה בגלל שרה, ולכן
הלבישם בגדי מלכות והסתובב בעיר ואמר שהם בעל ואישה ומי שירע להם ימות.
אבימלך ראה זאת באצטגנינות, ולא שחלילה יצחק שימש מיטתו ביום.
(ספר הישר, זוהר)</p>
            <p>כט. "ויגדל האיש, וילך הלוך וגדל" - עד שהיו אומרים זבל פרדותיו של יצחק, ולא
כספו וזהבו של אבימלך.
(מדרש רבה)</p>
            <p>ל. "ואבימלך הלך מגרר" - זה מגורד. מלמד שנכנסו לסטים והיו מצערים אותו כל
הלילה. דבר אחר, שעלה בו שחין והלך מגורד.
(מדרש רבה)</p>
            <p>לא. אברהם קיים כל המצוות שבתורה ואפילו עירובי תבשילין שנאמר "תורתי" זה
תורה שבכתב ותורה שבעל פה.
(יומא כח:)</p>
            <p>לב. לאחר שיצחק חזר לחברון, שלח את יעקב ללמוד אצל שם ועבר, ולמד שם 32
שנה עד ששם נפטר, וכשיעקב היה בן 50 , חזר לאביו.
(ספר הישר)</p>
            <p>לג. בשנת 56 ליעקב באו אנשים מחרן ואמרו לרבקה שעדינה אשתו של לבן
שהייתה עקרה ילדה שתי בנות תאומות לאה ורחל ושמחה רבקה.
(ספר הישר)</p>
            <p>לד. עשיו עד גיל 40 היה צד נשי אנשים ומענה אותם. ובגיל 40 עשה עצמו צדיק
כאביו ולקח אישה.
(מדרש רבה)</p>
            <p>לה. "ותהיין מורת רוח ליצחק ולרבקה" - לרבקה היה פחות מפריע מיצחק, כי בבית
אביה הייתה רגילה לעבודת כוכבים.
(מדרש רבה)</p>
            <p>לו. "ותכהין עיניו" - אמר ר' אלעזר בן עזריה: זה מראות ברעתו של אותו רשע, כי
אמר הקב"ה יצחק יצא לשוק, ויגידו זה אביו של אותו רשע? לכך אני מכהה עיניו,
וישב בתוך ביתו.
(מדרש רבה)</p>
            <p>לז. "ותכהיין עיניו מראות" – מכוח אותה ראיה. שבשעה שנעקד יצחק על גבי
המזבח, בכו המלאכים ונשרו דמעות לתוך עיניו, ועכשיו זה הזיק לו. דבר אחר
שבשעה שעקד אברהם את יצחק על גבי המזבח הביט יצחק למעלה וראה פני
השכינה והיה ראוי למות, ובמקום זה נהיה סומא, שחשוב כמת.
(מדרש רבה)</p>
            <p>לח. "ותכהיין עיניו מראות" – היו 9 סיבות לכהיית עיניו של יצחק:</p>
            <p>א) בגלל נשותיו של עשיו שהיו מקטירים קטורת לעבודה זרה, גרם נזק לעיניו.</p>
            <p>ב) כי יצחק התפלל שהאדם יסבול יסורים, ועל ידי כך יזכה לעולם הבא.</p>
            <p>ג) מפני שהסתכל בפניו של עשיו שהיה רשע, וכל המסתכל ברשע עיניו כהות.</p>
            <p>ד) מפני שעשיו היה מביא לו מטעמים, חשבו לכשר יותר מיעקב, והשוחד מעור
עיני חכמים.</p>
            <p>ה) כדי שיעקב יטול את הברכות.</p>
            <p>ו) אבימלך קילל את שרה הנה הוא לך כסות עיניים, וזה התקיים ביצחק.</p>
            <p>ז) כדי שיצחק לא ילך ברחוב ויגידו זה אביו של אותו רשע. ולכן היה עיור
וישב בביתו.</p>
            <p>ח) כי המלאכים בשעת העקידה בכו וירדו הדמעות לתוך עיניו.</p>
            <p>ט) בשעת העקידה הסתכל יצחק בשכינה. ובמקום שימות, נהיה עיור שחשוב
כמת.
(ילקוט מעם לועז)</p>
            <p>לט. "בגדי עשיו החמודות" – שהיה משמש בהן בכהונה גדולה.
(ירושלמי מגילה פ"א)</p>
            <p>מ. "החמודות" - הם היו של נמרוד וזה אותו הבגד של אדם הראשון ועשיו הרג
את נמרוד ולקח אותם.
(מדרש רבה)</p>
            <p>מא. "ואת עורות גדי העיזים הלבישה על ידיו" – הכוונה שתפרה אותם, כי אי אפשר
להלבישם עליו שהרי ידיו היו כמו שני עמודי שיש הידועים שבטבריא.
(מדרש רבה)</p>
            <p>מב. לא מפני שרבקה אהבה את יעקב עשתה את הדבר הזה שהחליפה ביניהם,
אלא אמרה 'לא יבוא אותו רשע עשיו ויטעה את יצחק'. ובגלל שיצחק הצדיק אותו,
כהו עיניו וזה כדי שיעקב יבוא ויטול הברכות.
(מדרש רבה)</p>
            <p>מג. "עלי קללתך בני" – נאמר לי בנבואה שלא יבואו עליך קללות.
(אונקלוס)</p>
            <p>מד. רבקה לוותה את יעקב עד פתח החדר ואמרה עד כאן אני חייבת לך, מכאן
. ואילך הקב"ה יעזור לך. ברכת יצחק ליעקב הייתה בשנת 2171
(מדרש רבה, סדר הדורות)</p>
            <p>מה. יעקב לא שיקר לעשיו כשאמר 'אנוכי'. כי התכוון לומר אני זה שמקבל את
עשרת הדיברות שמתחילים במילה "אנוכי".
(מדרש רבה)</p>
            <p>מו. יצחק אמר ליעקב מה זה מיהרת למצוא את הברכה, אביך נתברך בן 75 ואתה
. בגיל 63
(מדרש רבה)</p>
            <p>מז. בשעה שאמר יצחק ליעקב "גשה נא ואמושך", נשפכו מים על שוקיו וליבו נמס
מרוב פחד, ובאו שני מלאכים וכל אחד אחז לו במרפקו שלא יפול. והקב"ה בעצמו
אמר לו אל תירא.
(מדרש רבה)</p>
            <p>מח. "הקול קול יעקב" – בזמן שלומדים תורה, הקול קול יעקב, ואם לא אז הידיים
ידי עשיו וגוברים עליהם.
(מדרש רבה)</p>
            <p>מט. "ולא הכירו" – זה בשעה שהיו רשעים יוצאים ממנו.
(מדרש רבה)</p>
            <p>נ. "ויאמר גש נא ושקה לי" – רמז לו, אתה נושקני וקרוב לידי בקבורה ואין אחר
נושקני בקבורה.
(מדרש רבה)</p>
            <p>נא. הריח שהריח יצחק בבגדיו של יעקב לא היה של הגדי עיזים, אלא ריח של גן
עדן. וכשעשיו נכנס הרגיש שנכנסה גהינם.
(מדרש רבה)</p>
            <p>נב. כשברך יצחק את יעקב, הראה לו הקב"ה את בית המקדש בנוי חרב ובנוי. "ראה
ריח בני" – בנוי. "כריח שדה" – חרב. "אשר ברכו ה'" – בנוי.
(מדרש רבה, ספרי על דברים)</p>
            <p>נג. "כריח שדה" – זה של תפוחים.
(תענית כט:)</p>
            <p>נד. רבקה הביאה ליעקב רק מטעמים, ומי שנתן ליצחק יין הוא מיכאל, שהביא יין
מגן עדן.
(ילקוט שמעוני)</p>
            <p>נה. יצחק ברכם דווקא באותו זמן שהיה בן 123 , כי היה חמש שנים קודם פטירת
אימו. וקודם 5 שנים לפני פטירת אביו או אימו האדם צריך לדאוג מהמיתה ולכן
אמר "לא ידעתי יום מותי".
(מדרש רבה)</p>
            <p>נו. אמר ר' יהושוע בן לוי, כל היום היה עשיו צד צבאים ובא מלאך ומשחרר אותם
כדי שיעקב יטול <span class="tooltip" data-tooltip="ונכתב על עשיו שהלך לצוד ציד להביא - שבמידה ולא ימצא ציד, יביא מן הגזל.">הברכות</span>.
(מדרש רבה)</p>
            <p>נז. כשראה עשיו שלא הצליח לתפוס דבר טוב להביא לאביו לקח כלב ושחטו ובא
לפני אביו, אך יצחק ידע זאת ברוח קדשו ולא אכל.
(מעם לועז, כסף מזוקק)</p>
            <p>נח. "ויהי אך יצוא יצא" - שתי יציאות יש כאן אחת של השכינה ואחת של יעקב.
(זוהר)</p>
            <p>נט. ועשיו אחיו בא מצידו" - ולא מן הציד כי זה היה ציד שלא הייתה בו ברכה.
(זוהר)</p>
            <p>ס. ר' יהודה אומר, בגלל החרדה שחרד יצחק מיעקב, נענש יעקב ונחרד חרדה גדולה
כשהביאו לו כתונת יוסף.
(זוהר)</p>
            <p>סא. כשעשו נכנס ויצחק הבין שיעקב לקח את הברכות רצה לקללו, ואמר לו הקב"ה
תיזהר שאם תקללו גם אתה תקולל כי אמרת "אורריך ארור". אבל יצחק עדיין חשב
שלא עשה טוב כי היה צריך לתת ברכה לבכור, וכשאמר לו עשו "את בכורתי לקח"
שמח יצחק ואמר "גם ברוך יהיה".
(מדרש רבה)</p>
            <p>סב. יצחק, הטעימו הקב"ה מעין עולם הבא, ולא שלט בו יצר הרע ומלאך המוות
ורימה ותולעה, שנאמר בו "מכל".
(בבא בתרא יז.)</p>
            <p>סג. "ואוכל מכל" – מלמד שטעם כל הטעמים.
(מדרש רבה)</p>
            <p>סד. עשיו הוריד 3 דמעות אחת מימינו, ואחת משמאלו, ואחת נשארה תלויה. ואם
הייתה יורדת לא היו ישראל נגאלים לעולם. ובשכר אותן הדמעות ניתן לו הר שעיר,
והרבה צרות נגרמו לישראל בגלל אותם הדמעות, כי בזה הוכיח שהיה מכבד את
אביו יצחק.
(ילקוט שמעוני, ילקוט מעם לועז)</p>
            <p>סה. "יקרבו ימי אבל אבי" - ר' יהודה אומר בא במתינה. ורבנן אומרים, שעשיו אמר
אם אני יהרוג אותו ישבו עלי בדין ויתנו לי עונש. ולכן אני אלך להתחתן עם
משפחתו של ישמעאל ואומר לו, אתה הבכור וצריך לירש את יצחק והוא ילך להרוג
את יצחק ויקח כל רכושו ואני אהרוג את יעקב. ולאחר מכן אלך בטענה שישמעאל
הרג את אבי, ואהרוג את ישמעאל, ואני יורש הכול לעצמי.
(מדרש רבה)</p>
            <p>סו. "ויוגד לרבקה" - זה על ידי רוח הקודש שהייתה לה.
(מדרש רבה)</p>
            <p>סז. עשיו אמר, שוטה היה קין שהרג את אחיו בעוד שהיה אביו חי אבל אני אהרוג
את אחי כשאבי ימות, ויותר לא יהיו עוד ילדים ואהיה היורש היחידי. פרעה אמר,
שוטה היה עשיו שאמר "יקרבו ימי אבל אבי" ולא ידע שבינתיים אחיו פרה ורבה,
אבל אני אהרוג אותם לפני שירבו שנאמר "כל הבן הילוד היאורה תשליכוהו". המן
אמר, שוטה היה פרעה שלא היה יודע שהבנות נישאות לאנשים ופרות ורבות, אבל
אני משמיד את הכל שנאמר "להשמיד להרוג ולאבד את כל היהודים". גוג לעתיד
לבוא אומר, שוטה היה המן כי לא היה יודע שיש להם משגיח בשמים, אבל אני
נלחם קודם עם הקב"ה, שנאמר "יתיצבו מלכי ארץ ורוזנים נוסדו יחד על ה' ועל
משיחו", ואומר לו הקב"ה אם באת להזדווג לי, אני עושה עמך מלחמה שנאמר "ויצא
ה' ונלחם בגויים ההם כיום קרב".
(ילקוט שמעוני)</p>
            <p>סח. כיוון שיצא יעקב מיצחק אמר, אין ראוי עשיו ללבוש את הכתונת הזו ולכן טמן
אותה באדמה.
(פרקי אגדה)</p>
            <p>סט. "ויקח עשיו את מחלת" – והרי בשמת שמה, אלא מלמד שנהיה חתן ונמחלו
לו כל עוונותיו.
(ירושלמי ביכורים פ"ג)</p>
            <p>ע. זרעו של עשיו, כל זמן שיצחק היה חי, קיימו עליהם את ברית המילה, ומשמת
בטלו ממנה.
(ילקוט שמעוני)</p>
            <p>עא. כשראה עשיו שיעקב הלך לבית שם ועבר ללמוד תורה גם הוא הלך לארץ
שעיר, ונשא נשים והיה שם 6 חודשים, ואחר כך חזר לביתו. ונשיו היו מכעיסות את
יצחק ורבקה במעשי העבודה זרה שלהם. וכשעשיו היה בן 65 נולד לו אליפז, ובאותו
. זמן מת ישמעאל בן 137
(ספר הישר)</p>
            <p>עב. "ויקח את מחלת בן ישמעאל אחות נביות" - הרי אם הייתה בת ישמעאל, ברור
שהיא אחות נביות ומה הפסוק מחדש? אלא מכיוון שישמעאל יעד אותה לעשיו
מלכתחילה. אך מכיוון שמת, השיאה נביות אחיה.
(רש"י)</p>
            <p>עג. "על נשיו" - הוסיף רשעה על רשעותו, כי לא גרש את הראשונות.
(רש"י)</p>
            <p>עד. נסמכה פרשת "ויברך יצחק את יעקב" לפרשת נישואי עשיו, כיון שעשיו לקח
נשים אחרות כי מה שהיה לו עד עכשיו, רע בעיני אביו
(רש"י).</p>
            <p>עה. עשיו הלך לישמעאל כי הוא מהסוג שלו ולומדים מפה מה שאומרים 'הדקל הרע
הולך לצד אילני סרק'.
(בבא קמא צב.)</p>
            <p>עו. "משמני הארץ יהיה מושבך" – זו איטליה, "ומטל הארץ יהיה מושבך" – זו בית
גוברין שהייתה מקום מושב נציבי רומי.
(מדרש רבה)</p>
            <p>עז. "וישטום עשיו"- מכאן יצא השם "סנאטור" ברומא, שונא נוטר ונוקם.
(מדרש רבה)</p>
            <p>עח. עשיו יכול היה לשלוט באיטליה, כי באותו זמן שנתברך יעקב היא לא הייתה
קיימת. ונוצרה בזמן נישואי שלמה ובת פרעה כשנעץ גבריאל קנה בים.
(מעם לועז)</p>
        </section>

         <section id="section12">
              <h1><b>הפטרת תולדות</b></h1>
            <p><b>(מלאכי א')</b></p>
             <p><b>הקשר לפרשה הוא הכתוב "הלא אח עשיו ליעקב", "ואוהב את יעקב".</b></p>
             <p>א. "משא דבר ה' אל מלאכי" – רב נחמן אומר: מלאכי זה מרדכי. ר' יהושוע בר
קרחה אומר: זה עזרא. מלאכי היה הנביא האחרון.
(מגילה טו:)</p>
             <p>ב. דורו של מלאכי - הוא היה מדבר והם משיבים. והיו הרבה מהגולה שכבר חדלו
להאמין ורצו להתערב בגויים. ואותם הוא הוכיח.
(מעם לועז)</p>
             <p>ג. "המה בנו ואני אהרוס" – אמר ר' אלעזר הכוונה להרס עצותיהם.
(שוחר טוב, מעם לועז)</p>
             <p>ד. "גדול שמי בגויים" – גם אם הם עובדים לצבא השמיים, הם מכירים בי, ועובדים
אותו כמתווך ביני לבינם.
(מעם לועז)</p>
             <p>ה. כנגד 3 פסוקים של ברכת כהנים, אומר שיהיה להפך. כנגד "יברכך ה'", שזה ברכת
פרי האדמה, אומר "הנני גוער לכם את הזרע". וכנגד "יאר ה' פניו אליך", אומר
"וזריתי פרש על פניכם". וכנגד "ישא ה' פניו אליך", אומר "ונשא אתכם אליו".
(מעם לועז)</p>
             <p>ו. "כי שפתי כהן ישמרו דעת" – אמר רבה בר בר חנה אמר ר' יוחנן, אם הרב דומה
למלאך ה' יבקשו תורה מפיהו. ואם לא, אל יבקשו תורה מפיהו.
(חגיגה טו:)</p>
             <p>ז. תקופת נבואת מלאכי הייתה בערך בשנת 3410
(סדר הדורות)</p>
         </section>
         <section id="section13">
              <h1><b>פרשת ויצא</b></h1>
             <p>א. כשיצא יעקב לחרן אמרה לו אימו, כשם שאני יפת תואר ונזדמנתי לך על הבאר,
כך תזדמן לך כלתך על הבאר. ואם היא דומה לי, זאת בת מזלך.
(פרקי אגדה)</p>
             <p>ב. "ויצא יעקב מבאר שבע" – והרי היה בחברון? אלא ממקום של שבועות, ששם
נשבעו אברהם ויצחק לאבימלך, ושם נשבע עשיו ליעקב.
(ילקוט שמעוני)</p>
             <p>ג. "ויצא יעקב מבאר שבע וילך חרנה"- בזמן שהצדיק בעיר הוא הודה הוא זיוה
והדרה, וכשיצא פנה הודה, זיוה והדרה. כי יצחק ורבקה היו לבדם בעיר.
(מדרש רבה)</p>
             <p>ד. חזקיה אמר, בזמן הברכה היה יעקב בן 63 ולמד עוד 14 שנה בבית שם ועבר,
ועבד עוד 7 שנים ואחר כך נשא אישה בן 84 . ולמדנו שהקב"ה משהה לצדיקים
. שכרם בעולם הזה. ומקדים לרשעים את הטובה, כמו עשיו שנשא אישה בגיל 40
(מדרש רבה)</p>
             <p>ה. יש אומרים שיעקב יצא בלי שום דבר והקב"ה כעס על יצחק ונסתלקה שכינה
ממנו עד יום מותו. ויעקב תלה בטחונו בה' והלך ריקם.
(ילקוט מעם לועז)</p>
             <p>ו. יעקב כשיצא היה בן 63 ולמד 14 שנה בבית שם ועבר, אבל שם כבר לא היה כי
. נפטר כשיעקב היה בן 50 . פטירת שם - שנת 2158
(סדר הדורות)</p>
             <p>ז. יעקב, קפצה לו הדרך שנאמר "ויצא יעקב מבאר שבע וילך חרנה" וכיוון שהגיע
לחרן אמר אפשר עברתי על מקום שהתפללו בו אבותי ואני לא התפללתי, מיד קפצה לו הדרך עוד פעם. וכשחשב לחזור אמר הקב"ה אפשר צדיק זה בא לבית
מלוני ויפטר בלא לינה? לכן שקעה השמש.
(סנהדרין צה:)</p>
             <p>ח. יעקב תיקן תפילת ערבית שנאמר "ויפגע במקום" ואין פגיעה אלא תפילה.
(ברכות כו:)</p>
             <p>ט. "ויפגע במקום" - כתוב בפסוק ג' פעמים מקום, ללמד שיעלו בניו ג' פעמים בשנה
לאותו מקום.
(בעל הטורים)</p>
             <p>י. "ויפגע במקום" - יעקב רצה להמשיך, והחושך נעשה כמין מחסום ולא נתן לו
לעבור.
(מדרש רבה)</p>
             <p>יא. "כי בא" - מלשון כיבה השמש, שזה לא היה בעונתה.
(מדרש רבה)</p>
             <p>יב. אותן שתי שעות שהשקיע הקב"ה חמה ליעקב בצאתו, החזירם בחזרתו שנאמר
"ויזרח לו השמש".
(מדרש רבה)</p>
             <p>יג. "מאבני המקום" - המקום המיוחד שהוא הר המוריה.
(רש"י)</p>
             <p>יד. "ויקח מאבני המקום" - ר' יהודה אומר לקח 12 אבנים ואמר אם הם מתאחות
יודע אני שאעמיד 12 שבטים. וכיוון שנתאחו ידע. רב נחמן אמר לקח 3 אבנים ואמר
אם מתאחות יודע אני שהקב"ה ייחד שמו עלי כאברהם ויצחק. וכיוון שנתאחו ידע.
ורבנן אומרים שלקח 2 אבנים ואמר, אברהם ויצחק יצאו מהם פסולת שזה ישמעאל
ועשיו, ואם שלי מתאחות יודע אני שאין פסול בבני, וכיוון שנתאחו ידע. ר' לוי אומר
שעשאן כמרזב, ור' ברכיה אומר שנעשו תחתיו כמיטה רכה לישון.
(מדרש רבה)</p>
             <p>טו. אמר ר' יצחק, נתקבצו כל האבנים אל מקום אחד וכל אחד אמר עלי יניח צדיק
את ראשו, ועשאן הקב"ה אבן אחת.
(חולין צא:)</p>
             <p>טז. אמר ר' אבהו, כיון שראו האבנים כבודו של הקב"ה, נימוחו ונעשו אבן אחת.
(מדרש תנחומא)</p>
             <p>יז. "וישכב במקום ההוא" - ר' יהודה אומר באותו מקום שכב, אבל כל אותן 14
שנה שלמד בבית שם ועבר לא ישן. ור' נחמן אמר שדווקא באותו זמן ישן אבל כל
20 שנה שהיה בבית לבן לא ישן.
(מדרש רבה)</p>
             <p>יח. "והנה סולם" – זה כבש המזבח. "מוצב ארצה" - זה המזבח. "וראשו מגיע
השמימה" – זה קרבנות שריחן מגיע לשמים. "והנה מלאכי אלוהים" – זה כוהנים
גדולים. "עולים ויורדים בו" - זה בכבש המזבח. "והנה ה' ניצב עליו" - זו שכינתה'
בבית המקדש.
(מדרש רבה)</p>
             <p>יט. רחבו של סולם היה 8000 פרסאות. כי כתוב "עולים" – שניים, ו"יורדים" זה
שניים וכל מלאך גודלו 2000 פרסאות.
(חולין צא:)</p>
             <p>כ. ר' אלעזר בשם ר' יוסי בן זמרא אומר, הסולם עומד בבאר שבע, ושיפועו מגיע
עד בית המקדש, ור' יהודה אומר הסולם עומד בבית המקדש, ושיפועו מגיע עד
בית אל.
(מדרש רבה)</p>
             <p>כא. אותם מלאכים שהיו מלווים את יעקב בארץ עלו, ואותם של חוץ לארץ ירדו
ללוותו. ור' שמואל בר נחמן אמר שהם אותם מלאכים שהיו במהפיכת סדום. וכיוון
שגלו מסתורין של הקב"ה, נדחו ממחיצתן 138 שנה, ועכשיו עלו.
(מדרש רבה)</p>
             <p>כב. "עולים ויורדים" - עולים ומסתכלים בפרצוף האדם בארבע החיות שבדמות
יעקב, ויורדים למטה ומסתכלים בצורתו של יעקב ורצו להזיקו. והקב"ה שמר עליו.
(חולין צא:)</p>
             <p>כג. הקב"ה הראה ליעקב בסולם שר של כל אומה עולה ויורד, ואמר ליעקב שיעלה
ולא ירד, ויעקב לא עלה. ובגלל זה אמר שבניו יהיו משועבדים עד הקץ במלכויות
שעלו וירדו.
(מדרש תנחומא)</p>
             <p>כד. אמר ר' חנינא מתפללים 18 ברכות בעמידה כנגד 18 פעמים שכתוב בתורה
אברהם יצחק ויעקב.
(ירושלמי ברכות פ"ד)</p>
             <p>כה. "הארץ אשר אתה שוכב עליה" - מלמד שקיפל הקב"ה את כל ארץ ישראל
תחתיו, כדי שתהא נוחה ליכבש לבניו.
(חולין צא:)</p>
             <p>כו. "מה נורא המקום הזה" - מלמד שראה יעקב את בית המקדש בנוי וחרב ובנוי
ומשוכלל לעתיד לבוא.
(ספרי דברים סימן שנ"ד)</p>
             <p>כז. "ויצוק שמן על ראשה" - היה לו שפע שמן מהשמים כמלא פי הפך.
(מדרש רבה)</p>
             <p>כח. "ואולם לוז" - היא לוז שצובעים בה התכלת, ושסנחריב לא בלבלה, ונבוכדנצר
לא החריב אותה, ומלאך המוות לא שולט בה.
(מדרש רבה)</p>
             <p>כט. "ושבתי בשלום" - שלם בגופי, שלא אלמד מדרכי לבן.
(רש"י)</p>
             <p>ל. הקב"ה העמיק את האבן ששם יעקב, עד עמקי תהום וחיברה לארץ, והיא אבן
השתייה שממנה מושתת העולם.
(ילקוט שמעוני)</p>
             <p>לא. אמרו רבותינו, כיוון שראה עשיו שנתחתן עם ישמעאל, ולא נתקיימה מחשבתו
להרוג את יעקב, ציוה לאחד מבניו (אליפז שהיה תלמידו של יעקב אבינו) לרדוף אחר
יעקב ולהרגו. וכשנפגשו אמר לו תן לי עצה מה לעשות כי אבי אמר להרגך ואם לא
אז יקלל אותי. ואמר לו יעקב טול מה שיש לי, ועני חשוב כמת ועשה כך. וכשעשיו
שמע זאת רדף אחריו בעצמו והקדימו במקום שלא יוכל לעבור, ופחד יעקב ועבר דרך
נהר הירדן ונעשה נס והיה יבשה. וכשעשיו ראה שלא עבר שם הלך והקדימו ליד מקום
מרחץ. וכשהגיע לשם יעקב נכנס למרחץ, ועשיו הקיפו מארבע רוחות ולא נתן לו לצאת.
וחתר לו הקב"ה חתירה ממקום אחר ויצא משם.
(בראשית רבתי)</p>
             <p>לב. כששלח עשיו את בנו הבכור אליפז (שהיה תלמידו של יעקב אבינו) לרדוף אחרי
יעקב, היה בן 13 וכשאמר לו שלקח את כל ממונו, ועני חשוב כמת, לקח ממונו ונרגע.
(ספר הישר)</p>
             <p>לג. אונקלוס הוא גלגול של אליפז שלא רצה להרוג את יעקב. וייעץ לו שייקח
רכושו ועני חשוב כמת. וגם אונקלוס התייעץ בטיטוס האם להתגייר, אך לא שמע
לו.
(גלגולי נשמות)</p>
             <p>לד. "הידעתם את לבן בן נחור" – לא מזכיר את אביו הביולוגי בתואל, כי נחור היה
אדם מכובד וראש המשפחה.
(רמב"ן)</p>
             <p>לה. "ויגל יעקב את האבן" - ר' יוחנן אמר כמעביר פקק מעל גבי חבית, להודיעך
שכוחו גדול.
(מדרש רבה)</p>
             <p>לו. כיוון שיעקב גלל את האבן, צפו ועלו המים לקראתו. וכך כל 20 שנה שהיה
בבית לבן.
(פרקי אגדה)</p>
             <p>לז. כשנשק יעקב לרחל אמרו האנשים, מה זה בא לחדש עלינו דבר ערווה. כי מאז
דור המבול גדרו האומות עצמן מן העריות ולכן יעקב בכה.
(פרקי אגדה)</p>
             <p>לח. יעקב בכה, כי ראה ברוח קדשו שרחל לא תיכנס עימו בקבורה, דבר אחר כי
ראה שלא הביא עימו שום צמידים ותכשיטים.
(מדרש רבה)</p>
             <p>לט. "כי אחי אביה הוא" - והרי הוא בן אחות אביה? אלא אם לרמאות, הוא אחי
אביה. ואם הוא צדיק, אז בן רבקה הוא.
(מדרש רבה)</p>
             <p>. מ. בשנה השנית: ליעקב בחרן כשהיה בן 79 , מת עבר נינו של שם בגיל 464</p>
             <p>בשנה השלישית: ילדה בשמת בת ישמעאל לעשיו את רעואל.</p>
             <p>בשנה הרביעית: פקד ה' את לבן ונולדו לו: בעור, אליב, מורש, ונתן לו הקב"ה עושר
וכבוד רב.</p>
             <p>בשנה החמישית: מתה יהודית אשת עשיו והלך להתיישב בשעיר.</p>
             <p>בשנה השישית: התחתן עשיו עם אהליבמה וחזר להוריו. והייתה מלחמה בין רועי
עשיו לרועי הארץ, כי היה רכושו רב. ולכן הלך שוב להתיישב בשעיר ומדי פעם בא
לבקר את הוריו.</p>
             <p>בשנה השביעית: התחתן יעקב עם לאה ורחל.
(ספר הישר)</p>
             <p>מא. "כי אחי אביה הוא" - והלא בן אחות אביה הוא? אלא יעקב אמר לה תתחתני
איתי? ואמרה לו יש לי אבא רמאי ולא תוכל לו, ואמר לה אני אחיו ברמאות.
(מגילה יג:)</p>
             <p>מב. קודם שבא יעקב שלח הקב"ה מגיפה בצאנו של לבן, ומתו כולן וידעו שהתברך
בגלל בואו של יעקב.
(פרקי אגדה)</p>
             <p>מג. "ויחבק לו" - חשב שיש לו ממון בבגדיו. "וינשק לו" - חשב שיש לו מרגלית
טובה בפיו.
(רש"י)</p>
             <p>מד. אמר רב: עיני לאה רכות היו, בגלל שהיו האנשים אומרים שני בנים ליצחק,
ושני בנים ללבן. הגדולה לאה, לגדול עשיו. והקטנה רחל, לקטן יעקב. והייתה שואל תמה מעשיו של עשיו, ואמרו שהוא רע הורג וגונב את ממונן של הבריות, והייתה
בוכה עד שנשרו ריסי עיניה. והקטן היה איש תם יושב אוהלים ולכן רחל הייתה יפת
תואר.
(בבא בתרא קכג.)</p>
             <p>מה. יש אומרים שהטעם שרצה יעקב את רחל יותר מלאה, כי לאה הייתה מיועדת
לעשיו ולא רצה להכעיסו.
(ילקוט מעם לועז)</p>
             <p>מו. יעקב רצה לעבוד 7 שנים כי רחל הייתה בת 5 והיה צריך לחכות 7 שנים שתהיה
ראויה ללדת.
(ילקוט מעם לועז)</p>
             <p>מז. יעקב אמר ללבן "הבה את אשתי" בלשון קשה כי הקב"ה אמר שצריך להעמיד
12 שבטים ועכשיו הוא בן 84 , ואם עכשיו לא אז מתי?
(מדרש רבה)</p>
             <p>מח. "והנה היא לאה" - רחל מסרה לה את הסימנין שנתן לה יעקב. ולכן רק בבוקר
ידע שהיא לאה.
(מגילה יג:)</p>
             <p>מט. "ויהי בבוקר" - הסימנין שמסרה רחל ללאה היו נידה, חלה והדלקת הנר.
(דעת זקנים מבעלי תוספות)</p>
             <p>נ. ר' חנין אמר כיוון שראה יעקב שרימתה אותו לאה רצה לגרשה, אבל הקב"ה פתח
רחמה והולידה, ולכן יעקב לא גרשה.
(מדרש רבה)</p>
             <p>נא. לאה ורחל נישאו בגיל 22 . נישואי יעקב לרחל ולאה היו בשנת 2192
(ספר הישר סדר הדורות)</p>
             <p>נב. בלהה וזלפה באו בגלגול אבישג השונמית ואחותה בזמן אלישע.
(גלגולי נשמות)</p>
             <p>נג. כשביקש הקב"ה לתת ללאה בנים, אמרו לפניו מלאכי השרת, לזו אתה נותן בנים
שממנה יצא זמרי בן סלוא ועל ידו ימותו 24,000 מישראל? ואמר להם הקב"ה עכשיו
היא צדקת.
(מדרש תנחומא)</p>
             <p>נד. לאה הייתה בוכה שלכאורה מיועדת לעשיו, ורחל הייתה שמחה שמיועדת
ליעקב. ואמר הקב"ה אותה שהייתה בוכה לפני, היא תחילה תלד ליעקב.
(מדרש תנחומא)</p>
             <p>נה. "ויאהב גם את רחל" - מלמד שגם את שפחתה של רחל אהב יותר משפחתה
של לאה.
(בראשית רבתי)</p>
             <p>נו. לאה לא הייתה שנואה ממש, אלא הקב"ה ראה ששנואין מעשי עשיו בעיניה,
ולכן פתח את רחמה.
(בבא בתרא קכג.)</p>
             <p>נז. "שנואה לאה" - דיברו על לאה לשון הרע, בגלל המעשה שעשתה לרחל, עד
שחשב יעקב לגרשה.
(מעם לועז)</p>
             <p>נח. "וירא ה' כי שנואה לאה" - כולם היו מעליבים אותה בגלל ששיקרה לרחל.
(מדרש רבה)</p>
             <p>נט. "ותקרא את שמו ראובן" - ראו מה בן בני לבן חמי, שבן חמי שהוא עשיו אפילו
שמכר את הבכורה מרצונו ליעקב, עדיין היה רוצה להרגו. ובני אפילו שבעל כרחו
בגלל מעשה בלהה נתנה הבכורה ליוסף, נאמר בו "וישמע ראובן ויצלהו מידם".
(ברכות ז:)</p>
             <p>ס. "ותקרא את שמו שמעון" - שעתיד להעמיד שונא רשע, והוא זמרי בן סלוא.
ומי מרפא מכתו – פינחס שמשבט לוי.
(מדרש רבה)</p>
             <p>סא. בכולם כתוב "ותקרא" ובלוי כתוב "קרא" כי כשנולד, שלח הקב"ה את גבריאל
והביאו לפניו וקרא לו שם זה. ונתן לו 24 מתנות כהונה. וכיוון שלווהו במתנות, קרא
לו שם זה.
(רש"י)</p>
             <p>סב. "ועל כן קרא שמו לוי" - ר' יודן אמר שעתיד ללוות את הבנים לאביהם
שבשמים.
(מדרש רבה)</p>
             <p>סג. אמר ר' יוחנן, מיום שברא הקב"ה את העולם לא היה אדם שהודה לו, עד שבאה
לאה ואמרה הפעם אודה אתה'.
(ברכות ז:)</p>
             <p>סד. "ואם אין מתה אנוכי" - אמר ר' יהושע בן לוי מלמד שמי שאין לו בנים חשוב
כמת.
(נדרים סד:)</p>
             <p>סה. אמרה רחל ליעקב, למה לא תהיה כהוריך, שיצחק התפלל על רבקה שיהיו לה
בנים, אמר לה אבא לא היו לו בנים אבל אני יש לי בנים. ואמרה לו למה לא תהא
כאברהם שהתפלל על שרה אפילו שהיה לו בן? אמר לה האם את מסוגלת לעשות
כמו שרה שהכניסה שפחתה לביתה? אמרה לו כן ונתנה לו בלהה שפחתה לאישה.
(מדרש רבה, רש"י)</p>
             <p>סו. כיוון שראתה רחל שלאה ילדה יותר מחלקה, קינאה בה ואמרה ליעקב שאם
לא מביא לה בנים חשובה כמתה. ואמר לה אני משנה למלך שיביא לך בנים? והקב"ה
כעס עליו ואמר כך עונים למסכנות? עתידין כל בניך שישתחוו לבנה.
(פרקי אגדה)</p>
             <p>סז. רחל קנאה במעשיה הטובים של לאה ואמרה אם לא הייתה יותר צדקת ממני
לא הייתה יולדת.
(מדרש רבה)</p>
             <p>סח. "ויבא אותם אל אימו" - להודיע כמה כיבד את אימו, שלא טעם עד שהביא
לאימו.
(מדרש רבה)</p>
             <p>סט. אמר ר' שמעון מפני שרחל זלזלה במשכב הצדיק ואמרה ללאה שישכב עימה
בלילה, לא זכתה להיכנס עימו לקבורה.
(מדרש רבה)</p>
             <p>ע. "ותצא לאה לקראתו" - מלמד שלא נתנה לו לרחוץ פניו ולנוח.
(מדרש רבה)</p>
             <p>עא. "ותצא לאה לקראתו" - לאה ידעה שיעקב בא כי החמור נער, וגרם שיצא
ממנה יששכר לכן נקרא חמור גרם.
(זוהר)</p>
             <p>עב. אמר ר' שמואל בר נחמני, כל אישה שתובעת בעלה לדבר מצווה, יהיו לה בנים
שאפילו בדורו של משה לא היו כמותן. שבדורו של משה כתוב "הבו לכם אנשים
חכמים ונבונים וידועים" ומבני יששכר כתוב "יודעי בינה לעתים".
(עירובין ק:)</p>
             <p>עג. "בלילה הוא" - אמר ר' יוחנן מלמד שהקב" ה סייע באותו דבר שנאמר "יששכר
חמור גרם" – חמור גרם לו ליששכר.
(נדה לא.)</p>
             <p>עד. "בלילה הוא" - הקב"ה סייע באותו דבר כי ידע שכוונתה של לאה היא להעמיד
שבטים.
(ירושלמי סוטה פ"ג)</p>
             <p>עה. גד נולד מהול. כי גד לשון חיתוך.
(רש"י)</p>
             <p>עו. "ואחר ילדה בת ותקרא שמה דינה" – לאחר שדנה דין בעצמה ואמרה יעקב
עתיד להוציא י"ב שבטים 6 ממני, 2 מכל אחת השפחות ורחל תוליד אחד ותהיה
פחותה מהם אם יולד לי בן כי יהיו לי 7 בנים ולכן התפללה עליו ונהפך לבת.
(ברכות ס., רש"י)</p>
             <p>עז. "ויזכור אלוקים את רחל" - זכר לה ששתקה ומסרה סימניה ללאה, ושהייתה
מצירה שיעקב יגרשה בגלל שלא ילדה ותינשא לעשיו, ואף עשיו חשב כן כששמע
שאין לה בנים.
(רש"י, מדרש רבה)</p>
             <p>עח. "אסף ה' חרפתי" - שעכשיו אם עשתה משהו, יתלו הסירחון בבנה ולא בה.
(מדרש רבה)</p>
             <p>עט. בלידת יוסף יעקב היה בן 91 , ועוד 6 שנים היה עובד בצאן, ובגיל 97 יצא.
(סדר הדורות)</p>
             <p>פ. יעקב רצה לצאת אחרי שנולד יוסף, כי ידע שזרעו של עשיו נמסר ביד זרעו של
יוסף.
(בבא בתרא קכג:)</p>
             <p>פא. רבקה שלחה את דבורה ועוד מעבדי יצחק אחר 14 שנה להגיד ליעקב שיחזור.
ודבורה נשארה עם יעקב ועבדי יצחק חזרו.
(ספר הישר)</p>
             <p>פב. ר' חיא אומר כל דבר שהיה לבן מתנה עם יעקב, לבן היה חוזר בו 10 פעמים,
ורבנן אומרים 100 פעמים, ומנסה לשנות והקב"ה עשה שיהיה כמו התנאי האחרון.
(מדרש רבה)</p>
             <p>פג. בו ביום שיעקב אמר ללבן להסיר את כל הכבשים מיהר לבן והסיר את כל
התיישים המנומרות וכל הכבשים השחומות ומסרם ביד בניו לרעותם, וליעקב נתן
את שארית הצאן שמהם כחושות חולות ועקרות, והרחיקם מצאן יעקב כמה ימים
ובאו זאבים ואכלו הרבה מהם.
(פרקי אגדה)</p>
             <p>פד. מלאכי השרת היו נוטלים את הצאן המשובחות של לבן, ושמים אצל יעקב.
(מדרש רבה)</p>
             <p>פה. ר' תנחומא אמר, שטף של גשמים הביא את הצאן של לבן העתודים ליעקב.
ורבנן אומרים שאלו ענני הכבוד, והיו מביאים אותם על הנקבות.
(מדרש רבה)</p>
             <p>פו. "ויפרוץ האיש" - ר' אבא בר כהנא אומר 1,027,200 עדרי צאן היו לו, ועוד
120,000 כלבים לכל עדר.
(מדרש רבה)</p>
             <p>פז. כבשות יעקב היו יותר ולדניות משאר הכבשות. והיו באים מסוף העולם לקנות
צאן יעקב.
(ילקוט מעם לועז)</p>
             <p>פח. יש אומרים שבשעה שיעקב ראה שיש לו הרבה ברכה, חשש מלבן שיקנא בו,
ולכן הפך המקלות כדי שללבן יהיה הרבה טובה.
(ילקוט מעם לועז)</p>
             <p>פט. "וישלח יעקב" - שלח את נפתלי שהיה רץ מהר.
(ילקוט מעם לועז)</p>
             <p>צ. "ויקרא לרחל וללאה" - לרחל תחילה כי היא עקרת הבית, ובשבילה נזדווג יעקב
עם לבן.
(רש"י)</p>
             <p>צא. "ותען רחל ולאה" - ר' יודן אמר: רחל מתה קודם זמנה בגלל שדיברה לפני
אחותה הגדולה, ור' יוסי אמר מקללתו של יעקב שאמר "לא יחיה".
(מדרש רבה)</p>
             <p>צב. יעקב קיים נדרו ונתן מעשר את לוי.
(מדרש רבה)</p>
             <p>צג. רחל גנבה את התרפים כדי שלא יגידו ללבן שיעקב ברח עם כל אשר לו, וגם
כדי לעקור עבודה זרה מבית אביה, ובגלל שציערה את אביה נענשה ולא גידלה את
בנימין.
(מדרש תנחומא, זוהר)</p>
             <p>צד. "כי ברח" - בגימטריא עמלק, מלמד שעמלק אמר ללבן שיעקב ברח.
(בעל הטורים)</p>
             <p>צה. כיוון ששמעו השבטים שלבן אמר "למה גנבת את אלוהי" אמרו לו אתה מבייש
אותנו, שלעת זקנותך עדיין אתה נשאר עם העבודה זרה.
(מדרש רבה)</p>
             <p>צו. "גנובתי יום וגנובתי לילה" – לא היה חסר שום צאן עד שחשבו שיעקב גונב
ביום ובלילה להשלים.</p>
             <p>צז. ר' יהושוע בן לוי אומר, כל הלילות שישב יעקב ושמר על הצאן היה אומר 15
פרקי שיר המעלות. ור' שמואל בר נחמן אומר, שאמר יעקב כל מזמורי התהילים.
(מדרש רבה)</p>
             <p>צח. "ויקח יעקב אבן" - אמר ר' יוחנן האבן הייתה גדולה כמו הסלע הגדול בטבריא,
ואמר יעקב ללבן, לא תוכל להילחם בנו כי כוחנו רב.
(מדרש רבה)</p>
             <p>צט. "וילך וישב לבן למקומו" - כל אותו הלילה נכנסו בביתו ליסטים ולקחו כל
רכושו, כי חזר לאלילים.
(מעם לועז)</p>
             <p>ק. "אם תענה את בנותי" – זה שתבטל מהם תשמיש, "ואם תיקח" – נשים נוספות.
(יומא עז:)</p>
             <p>קא. לבן שלח שליחים לעשיו ואמר לו אחיך יעקב בא לפה ריק מכל ויצא מפה
עשיר ולקח את כל ממוני. ואם תרצה לתפסו הוא נמצא במעבר יבוק ותוכל לתפסו
שם. וחזרה שנאתו של עשיו ובא לקראתו עם 400 איש. ואחר כך הלכו שלוחי לבן
לרבקה ואמרו לה שעשיו הולך להרוג את יעקב. ושלחה שליחים מעבדי יצחק
ליעקב שיזהר לא להיפגש עם עשיו בדרך, ושיעזרו לו.
(ספר הישר, פרקי אגדה)</p>
         </section>
         </div>
         <script>
             // Wait until DOM is fully loaded
             document.addEventListener('DOMContentLoaded', () => {
                 const menu = document.querySelector('.menu');
            const toggleButton = document.querySelector('.menu-toggle');
            const menuLinks = document.querySelectorAll('.menu a');

             // Toggle menu visibility
             toggleButton.addEventListener('click', () => {
                 if (menu.style.display === 'block') {
                     menu.style.display = 'none';
             } else {
                 menu.style.display = 'block';
             }
             });

             // Smooth scrolling
             menuLinks.forEach(link => {
                 link.addEventListener('click', function (e) {
                     e.preventDefault();
                     document.querySelector(this.getAttribute('href')).scrollIntoView({
                         behavior: 'smooth'
                     });
                     menu.style.display = 'none'; // Hide menu after clicking
                 });
             });
             });
    </script>
         </script>
    </form>
</body>
</html>

<html lang="he">
<head runat="server">
     <meta charset="UTF-8">
    <meta name="viewport" content="width=device-width, initial-scale=1.0">
    <title></title>
    <style>
         body {
            margin: 0;
            font-family: Arial, sans-serif;
            direction: rtl;
        }

        .header {
            background-color: #333;
            color: white;
            text-align: center;
            padding: 10px 20px;
            position: fixed;
            top: 0;
            width: 100%;
            z-index: 10;
            font-family:'StamSefaradCLM';
            font-size:1.2rem;
        }

        .menu-toggle {
            position: fixed;
            top: 15px;
            right: 10px;
            background-color: #444;
            color: white;
            border: none;
            padding: 10px;
            font-size: 1rem;
            cursor: pointer;
            z-index: 11;
        }

        .menu {
            position: fixed;
            top: 60px;
            right: 0;
            width: 200px;
            background-color: #444;
            color: white;
            height: calc(100% - 60px);
            overflow-y: auto;
            padding: 10px;
            display: none;
            z-index: 10;
        }

        .menu a {
            display: block;
            color: white;
            padding: 10px;
            margin: 5px 0;
            text-decoration: none;
            border-radius: 5px;
            text-align: center;
        }

        .menu a:hover {
            background-color: #555;
        }

        .content {
            margin: 70px 20px;
        }

        section {
            background-color: #f4f4f4;
            margin-bottom: 20px;
            padding: 20px;
            border-radius: 5px;
            border: 1px solid #ddd;
            
        }

        section h1 {
            font-size: 1.5rem;
            
        }

        section p {
            font-size: 1rem;
            
        }

         .tooltip {
            position: relative;
            cursor: pointer;
            color: blue;
            text-decoration: underline;
        }

        /* בלון הצף */
        .tooltip::after {
           content: attr(data-tooltip); /* Tooltip content */
            position: absolute;
            top: 150%;
            right: 0;
            background-color: #333;
            color: white;
            padding: 10px;
            border-radius: 5px;
            white-space: pre-wrap; /* Allows multiline text */
            visibility: hidden;
            opacity: 0;
            transition: opacity 0.3s ease;
            z-index: 1;
            line-height: 1.5; /* Line spacing */
            width: 200px; /* Fixed width for better formatting */
        }

        /* כאשר העכבר על המילה */
        .tooltip:hover::after {
            visibility: visible;
            opacity: 1;
        }
        @font-face {
            font-family: 'StamSefaradCLM'; /* שם הפונט */
            src: url('Fonts/StamSefaradCLM.ttf') format('truetype'); /* קישור לקובץ הפונט */
            font-weight: normal; /* משקל רגיל */
            font-style: normal;  /* סגנון רגיל */
        }
         .auto-style1 {
             font-weight: normal;
         }
         .auto-style2 {
             font-size: large;
         }
    </style>
</head>
<body>
     <div class="header">נושאי הפרשות ----- ספר ויקרא</div>
    <button class="menu-toggle">☰ Menu</button>

     <div class="menu">
          <a href="#section1" style="font-family:'StamSefaradCLM';font-size:1.5rem;">פרשת ויקרא</a>
         <a href="#section2" style="font-family:'StamSefaradCLM';font-size:1.5rem;">פרשת צו</a>
         <a href="#section3" style="font-family:'StamSefaradCLM';font-size:1.5rem;">פרשת שמיני</a>
         <a href="#section4" style="font-family:'StamSefaradCLM';font-size:1.5rem;">פרשת תזריע</a>
         <a href="#section5" style="font-family:'StamSefaradCLM';font-size:1.5rem;">פרשת מצורע</a>
         <a href="#section6" style="font-family:'StamSefaradCLM';font-size:1.5rem;">פרשת אחרי</a>
         <a href="#section7" style="font-family:'StamSefaradCLM';font-size:1.5rem;">פרשת קדושים</a>
         <a href="#section8" style="font-family:'StamSefaradCLM';font-size:1.5rem;">פרשת אמור</a>
         <a href="#section9" style="font-family:'StamSefaradCLM';font-size:1.5rem;">פרשת בהר</a>
         <a href="#section9" style="font-family:'StamSefaradCLM';font-size:1.5rem;">פרשת בחוקותי</a>
         </div>
    <form id="form1" runat="server">
    <div class="content">
        <section id="section1">
            <div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת ויקרא</strong></h1></div>
            <p style="font-weight:bold; text-align:center">
                קורבן נדבת עולה – מן הבקר (א, א-ט)
            </p>
            <p>רשאי אדם להביא קורבן לה' בכל עת שינדבנו ליבו. התורה מפרטת תחילה את דיני קורבן העולה. הקורבן נקרא כך כיוון שעולה כולו על המזבח ונשרף כקורבן. קורבן עולה יכול להיות מן הבקר, מן הצאן ומן העוף ואפשר גם להביא מנחות מן הצומח.

כאשר אדם בוחר להביא את קורבנו מן הבקר, עליו להביאו ממין זכר. הבעלים סומך את ידיו על ראש הקורבן ומבקש את אשר על ליבו. שוחטים את הבהמה והכוהנים זורקים את דמה על המזבח. הכוהנים פושטים את עור הבהמה מעליה, מנתחים אותה לנתחים ומעלים אותה לשרפה, היא הקרבתה, על המזבח.</p>
            <p style="font-weight:bold; text-align:center">עולה מן הצאן (א, י-יג)</p>
            <p>גם מן הצאן, כבש או עז, יש להביא קורבן ממין זכר. שוחטים את הכבש, זורקים את הדם על המזבח, מנתחים אותו לנתחים ומעלים אותו להקרבה בשרפה על המזבח.</p>
            <p style="font-weight:bold; text-align:center">עולה מן העוף (א, יד-יז)</p>
            <p>המקריב עולת עוף, יביא תורים או יונים. מולקים את העוף, משליכים את הזפק שלו, ממצים את דמו על המזבח ואז מעלים את העוף המשוסע כקורבן על המזבח.</p>
            <p style="font-weight:bold; text-align:center">עולת מנחה (ב, א-יג)</p>
            <p>כל אדם יכול להביא עולה גם מן הצומח, אך בדרך כלל זהו קורבנו של העני. התורה מונה חמשה סוגים של מנחות:

מנחת סולת: המנחה עשויה סולת חיטים ונותנים עליה שמן ולבונה. הכהן קומץ בידו מן הסולת והשמן ומקריב על המזבח עם הלבונה. יתרת המנחה נאכלת בקדושה ובטהרה על-ידי הכוהנים.

מנחת מאפה תנור: המנחה עשויה כחלות כשהקמח נבלל בשמן לפני האפייה, או כרקיקים הנמשכים בשמן.

מנחת מחבת: סולת בלולה בשמן, מטוגנת במחבת.

מנחת מרחשת: סולת בלולה בשמן מטוגנת בסיר, בשמן עמוק.

מכל המנחות האלו הנאפות, קומץ הכוהן מהן לאחר שפותת אותם לפתיתים ומקריב את הנקמץ על המזבח. יתר המנחה נאכלת לכוהנים.

התורה מבהירה כי על המנחות להיאפות כמצה ואין להקריבן חמץ, וכן אסור לערב בה מי פירות. לעומת זאת חובה למלוח כל קורבן, מן החי או מן הצומח במלח, שכן ברית כרותה למלח להיות נקרב על המזבח.</p>
            <p style="font-weight:bold; text-align:center">מנחת ביכורים (ב, יד-טז)</p>
            <p>התורה מזכירה מנחה נוספת הבאה מן הצומח, אך דווקא מן השעורים – מנחת העומר. מנחה זו מוקרבת למחרת הפסח.</p>
            <p style="font-weight:bold; text-align:center">קורבן שלמים (ג, א-יז)</p>
            <p>קורבן השלמים בא אף הוא כנדבה. אך שלא כמו העולה, אינו מוקרב כולו על המזבח. רק כמה מאבריו הפנימיים עולים לשרפה והקרבה על המזבח ויתר הקורבן מתחלק בין בעליו לכוהנים. זהו גם אחד הטעמים שנקרא שלמים, שכן יש בו שלום בין המזבח לכוהנים והבעלים.

קורבן השלמים יכול להיות מן הבקר זכר או נקבה, וכן מן הכבשים והעיזים זכר או נקבה. גם בשלמים סומך מביא הקורבן את ידיו על קורבנו לבקשת סליחה או תפילה, ואחר כך נשחט הקורבן והכוהנים זורקים את דמו על המזבח. כמה מהאברים הפנימיים עולים להקרבה על המזבח.</p>
            <p style="font-weight:bold; text-align:center">קורבן חטאת (ד, א-ב)</p>
            <p>העובר בשגגה על אחת ממצוות התורה מאיסורי 'לא תעשה' שבזדון חייבים עליהם כרת, מביא קורבן חטאת.</p>
            <p style="font-weight:bold; text-align:center">חטאת הכוהן הגדול (ג-יב)</p>
            <p>אם יחטא הכוהן הגדול ויתחייב חטאת, עליו להביא פר, לסמוך עליו את ידיו לבקשת כפרה ואז לשחוט את הקורבן. מן הדם יש להזות שבע פעמים על הפרוכת המבדילה בין ההיכל לקודש הקודשים, וכן על קרנות מזבח הזהב הפנימי – מזבח הקטורת. מקריבים על המזבח כמה מאבריו הפנימיים של הפר ואת היתר שורפים מחוץ למחנה.</p>
            <p style="font-weight:bold; text-align:center">חטאת הסנהדרין (ד, יג-כא)</p>
            <p>כאשר הסנהדרין, בית הדין הגדול, שוגה בפסיקת ההלכה ועל-פיו חוטאים כל ישראל, יש להביא קורבן חטאת מיוחד. את הקורבן, פר בן בקר, מביאים זקני העדה והם הסומכים את ידם על ראשו לבקשת הכפרה. לאחר שחיטת הפר, נוטל הכוהן הגדול מדמו ומזה שבע פעמים על הפרוכת ועל המזבח הפנימי. את שארית הדם הוא שופך אל יסוד מזבח העולה העומד בעזרה.

הכוהן מקריב כמה מאבריו הפנימיים, ואת שאר הפר שורפים מחוץ למחנה.</p>
            <p style="font-weight:bold; text-align:center">חטאת הנשיא (ד, כב-כו)</p>
            <p>כאשר החוטא בשגגה הוא נשיא ישראל, תהיה חטאתו שעיר עיזים ממין זכר. אף הוא סומך את ידיו על ראש קורבנו ומתוודה. לאחר השחיטה זורקים הכוהנים את דמו על קרנות מזבח העולה החיצון ואת שאריות הדם שופכים אל יסוד המזבח. לאחר הקרבת כמה מהחלקים הפנימיים, נסלח לו עוונו.</p>
            <p style="font-weight:bold; text-align:center">חטאת כל-האדם (ד, כז-לה)</p>
            <p>כאשר החוטא בשגגה הוא יהודי מן המניין  שאינו עונה על ההגדרות הקודמות, קורבן חטאתו יהיה שעירת עיזים או כבשה, שתיהן ממין נקבה. אף הוא יתוודה כשהוא סומך ידיו על ראש קורבנו, ולאחר השחיטה בצפון העזרה, תתכפר חטאתו בזריקת הדם על קרנות המזבח החיצון והקרבת כמה מהחלקים על גבי המזבח.</p>
            <p style="font-weight:bold; text-align:center">קורבן 'עולה ויורד' (ה, א-יג)</p>
            <p>התורה מונה מספר חטאים שעליהם יש להביא סוג נוסף של חטאת: הנמנע מלמסור עדות, האוכל קודשים בטומאה והעובר בשוגג על שבועתו. קורבן חטאת זה נקרא 'עולה ויורד', שכן התורה מאפשרת להביא חטאת זו בהתאמה למצבו הכלכלי של החוטא: העשיר יביא כבשה או שעירה ממין נקבה, העני יתכפר בשני תורים או בשני יונים והדל עוד יותר יסתפק בהבאת חטאת מנחת-סולת.</p>
            <p style="font-weight:bold; text-align:center">אשם מעילה (ה, יד-טז)</p>
            <p>אדם שנהנה בשגגה מכספי הקדש או מרכוש הקדש, עליו להביא קורבן אשם, איל ממין זכר שערכו שני סלעים. כו-כן עליו להשיב את ערך מעילתו בהקדש בתוספת חמישית (עשרים אחוזים).</p>
            <p style="font-weight:bold; text-align:center">אשם תלוי (ה, יז-יט)</p>
            <p>כאשר מתעורר ספק לפיו יתכן ואדם עבר עבירה שחיובה בכרת, הוא מביא אשם תלוי, תלוי מלשון ספק. לדוגמה, כאשר לפניו מונחות שתי חתיכות מאכל דומות, האחת שומן מן החי המותר באכילה והשנייה חלב מן החי (חלב בניקוד סגול) שעל אכילתו חייב כרת, אך הוא אינו מודע לכך ואוכל אחת מן השתיים. מאוחר יותר נודע לו כי אחת מהחתיכות הייתה חלב אסור, אך עתה כבר אינו יכול לברר איזו מהן אכל. עליו להביא אשם תלוי מספק. אם ייוודע לו בעתיד כי אכן אכל מן החלב האסור, יביא קורבן חטאת על שגגתו.</p>
            <p style="font-weight:bold; text-align:center">אשם גזלות (ה, כ-כו)</p>
            <p>סוג נוסף של קורבן אשם, אף הוא איל זכר בערך שני סלעים, מביא כל החוטא בגזילה לסוגיה: גוזל את חברו; עושק שכר שכיר; מכחיש הלוואה או פיקדון שהופקד בידיו; מכחיש אבידת חברו שמצאה ונטלה לעצמו וכד'. על כל אלו, כאשר מחליטים לשוב מחטאם, להשיב את הגזל או העושק שבידיהם ולהוסיף חמישית- עשרים אחוזים - לנגזל. לכפרת העוון עליהם להביא כאמור , קורבן אשם.</p>
        </section>
        <section id="section2">
              <div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת צו</strong></h1></div>
            <p style="font-weight:bold; text-align:center">
                דיני עבודת המזבח (ו, א-ו)
            </p>
            <p>התורה מונה כמה דינים ועניינים הקשורים בעבודת הכוהנים על המזבח. סדר מערכות העצים והאש, זמנים המותרים להקרבה, הפרשת דשן הקורבנות והאפר מן המזבח וחובת יקידת אש תמיד על המזבח.</p>
            <p style="font-weight:bold; text-align:center">תורת המנחה (ו, ז-יא)</p>
            <p>התורה מלמדת כלל במנחות לפיו תמיד תהיה המנחה טעונה שמן ולבונה. לאחר הקטרת הקומץ והלבונה מותרת המנחה באכילה לכוהנים טהורים. המנחה נאכלת אך ורק כמצות ללא התפחת הבצק וחימוצו.</p>
            <p style="font-weight:bold; text-align:center">מנחת הכוהנים (ו, יב-ז)</p>
            <p>כהן העובד לראשונה מביא מנחה לציון חנוכת עבודתו. המנחה, עשירית איפה סולת, מחציתה יביא בבוקר ומחציתה בערב. הסולת מטוגנת במחבת עם שמן ואחר כך פותתים את הבצק המטוגן לפתיתים. מנחה כזו מקריב הכוהן הגדול בכל יום.</p>
            <p style="font-weight:bold; text-align:center">תורת החטאת (ו, יז-כג)</p>
            <p>החטאת נשחטת, כמו העולה, בצפון העזרה. יש בה דינים מיוחדים של קדושה, ולאחר הקרבתה, יתרת בשרה נאכל לכוהנים.</p>
            <p style="font-weight:bold; text-align:center">תורת האשם (ז, א-ז)</p>
            <p>האשם מוגדר קודש קודשים, ומשמעות הדבר שלא ניתן להקריב קורבן בתמורתו כאשר נאבד או נפסל במומו. גם האשם נשחט בצפון העזרה ודמו נזרק סביב לקרנות המזבח. לאחר הקרבת כמה מאבריו הפנימיים, הוא נאכל בעזרה לכוהנים הטהורים חברי אותו המשמר.</p>
            <p style="font-weight:bold; text-align:center">זכויות בקורבנות (ז, ח-י)</p>
            <p>התורה מונה כמה מהזכויות שיש לכוהנים בקורבנות. קורבן עולה: נשרף כולו על המזבח, אולם את עורו מפשיטים לפני ההקרבה ונותנים לכוהן. מנחות: נאכלו לבני בית האב שמקריבים באותו יום.</p>
            <p style="font-weight:bold; text-align:center">תורת השלמים (ז, יא-כא)</p>
            <p>אדם שנעשה לו נס, ניצל ממוות או היה במצב של סכנת חיים, חייב בקורבן שלמים הנקרא 'תודה'. יחד עם הקורבן יש להביא מנחות. הכוהן מקבל חלק מהמנחות ואת החזה והשוק מהבשר, ושאר הקורבן ומנחותיו נאכלים לבעלים משך כל יום ההקרבה ובלילה שאחריו.

כאשר קורבן השלמים אינו קשור ב'תודה' אלא מוקרב כנדר או כנדבה, זמן אכילתו גם ביום שלמחרת ההקרבה. התורה מזהירה בחומרה את האוכל מהבשר לאחר הזמן המותר וכן את האוכל ממנו והוא טמא.</p>
            <p style="font-weight:bold; text-align:center">איסור חלב ודם (ז, כב-כו)</p>
            <p>התורה אוסרת אכילת חלב בהמות וכן את דם הבהמות והעופות.</p>
            <p style="font-weight:bold; text-align:center">דינים נוספים לקורבן שלמים (ז, כח-לח)</p>
            <p>התורה מלמדת כמה דינים נוספים באשר להבאת קורבן השלמים, דרך הקרבתו, וזכויות האכילה המתחלקות בין הכוהנים לבעלים.</p>
            <p style="font-weight:bold; text-align:center">מינוי הכוהנים (ח, א-לו)</p>
            <p>הקב"ה מצווה על משה למנות את אהרון ובניו הכוהנים ולקדשם לעיני כל ישראל. לשם כך עליו לקחת את אהרון ובניו, את בגדי הכהונה המיוחדים, את שמן המשחה ואת קורבנות הכוהנים: פר החטאת, שני האילים וסל המצות. משה עושה כמצוות ה' ומכנס את בני ישראל אל מול אוהל מועד. לעיניהם הוא מלביש את אהרון בבגדיו, מושח את המשכן ואת כל כליו ואת אהרון ובניו. גם את בני אהרון הכוהנים מלביש משה בארבעת בגדי הכהונה אל מול ישראל.

משה לוקח את פר החטאת ומביאו לפני אהרון ובניו. הכוהנים סומכים את ידיהם על ראש הקורבן. משה שוחט את הפר, מזה מדמו על המזבח ומקיים את כל דיני ההקרבה. כך גם עושה משה לשני האילים. מדם האיל השני מושח משה, על פי ציווי ה', את אוזנם הימנית של הכוהנים וכן את בוהן ידם הימנית ובוהן רגלם הימנית.

אהרון ובניו מקיימים מצוות תנופה כאשר על ידיהם חלת מצה וחלת שמן ורקיק אחד וכן החלבים ושוק הימין. משה לוקח את כל אלה מידיהם לאחר התנופה ומקטיר על המזבח.

לאחר שמשה מקיים את כל מצוות ה' הוא מצווה על אהרון ובניו הכוהנים לבשל את הבשר שלא הוקרב ולאכול אותו. להישאר באוהל מועד שבעה ימים רצופים הנקראים 'שבעת ימי המילואים'.</p>
        </section>
        <section id="section3">
              <div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת שמיני</strong></h1></div>
            <p style="font-weight:bold; text-align:center">
               חונכים את המשכן (ט, א-כד)
            </p>
            <p>תמו שבעת ימי המילואים במהלכם עבד משה במשכן ולימד את הכוהנים את עבודות הקודש, הגיע היום השמיני, הוא ראש חודש ניסן, היום הראשון לחנוכת המזבח על-ידי אהרון ובניו הכוהנים. משה מזמן גם את זקני ישראל שייווכחו לראות כי הצבתם של אהרון ובניו במשמרת הכהונה נעשית על-פי דבר ה'.

באותו יום מקריב אהרון קורבנות חטאת ועולה המיוחדים לו, וכן קורבנות עבור העם. בניו גם הם משתתפים ועוזרים בעבודה. כל אלו מלבד קורבנות התמיד הנוהגים בכל יום - ערב ובוקר.

בתום עבודתו, נושא אהרון את כפיו ומברך את בני ישראל בברכת הכוהנים המיוחדת: "יברכך ה' וישמרך, יאר ה' פניו אליך ויחונך, ישא ה' פניו אליך וישם לך שלום".

משה ואהרון נכנסים יחדיו למשכן. משה מלמד את אחיו את סדר הקטרת הקטורת והשניים מבקשים מה' שישרה שכינתו על המשכן. בצאתם הם מברכים את העם: "ויהי נועם ה' אלוקינו עלינו, יהי רצון שתשרה שכינה במעשה ידכם". הקב"ה מקבל את התפילה וכפי שמתאר הכתוב בסוף הפרק "וירא כבוד ה' אל כל העם. ותצא אש מלפני ה' ותאכל על המזבח את העולה ואת החלבים, וירא כל העם וירונו ויפלו על פניהם".</p>
            <p style="font-weight:bold; text-align:center">מיתת בני אהרון (י, א-ז)</p>
            <p>שניים מבניו של אהרון, נדב ואביהוא, לוקחים מחתות ובהם קטורת ונכנסים להקטיר במשכן. ואז: "ותצא אש מלפני ה' ותאכל אותם, וימותו לפני ה'. יש מחכמי ישראל האומרים שמתו משום שהורו הלכה בפני משה רבם, ואחרים אומרים שנכנסו שתויי יין למשכן. על-כל-פנים, השניים שהיו ודאי צדיקים, מתו בהיותם שרויים בדרגת התעלות גבוהה, הנקראת 'כלות הנפש'. מעידים על כך דבריו של משה לאהרון: "הוא אשר דיבר ה' לאמור – בקרובי אקדש ועל פני כל העם אכבד."

משה קורא לבני דודו - מישאל ואלצפן - ומצווה עליהם להיכנס למשכן ולהוציא את גופות בני הדודים המתים. לכוהנים, אהרון אלעזר ואיתמר הוא מורה, לבל ינהגו במנהגי אבלות ולא יצאו מהמשכן. את מנהגי האבלות יקיימו בני ישראל , וכלשון הכתוב: "ואחיכם כל בית ישראל יבכו את השריפה אשר שרף ה'".</p>
            <p style="font-weight:bold; text-align:center">איסור עבודת הכוהנים והוראת התורה בשכרות (י, ח-יא)</p>
            <p>אהרון מורה לכוהנים, על איסור עבודה במשכן במצב של שכרות. כהן העובד בשכרות מתחייב מיתה. מפסוקים אלו לומדים גם על איסור הוראת התורה ופסיקת ההלכה בשכרות.</p>
            <p style="font-weight:bold; text-align:center">דיני כוהנים אוננים (י, יב-כ)</p>
            <p>התורה מביאה דין ודברים בין משה לאהרון ובניו השרויים במצב הנקרא 'אוננות'. אונן הוא קרוב המת בקרבה ראשונה, טרם הקבורה. כזכור, באותו יום מתו נדב ואביהוא בני אהרון, וכך נוצרו כמה שאלות הלכתיות באשר להקרבת קורבנות על-ידי הכוהנים במצבם זה ואכילת בשר הקודשים.

מהדיון המרתק עולה, כי לכוהנים אסור לעבוד במשכן בהיותם אוננים, אך הכהן הגדול רשאי לעבוד גם כאונן. גם אכילת בשר הקודשים אסורה על הכוהנים באוננות, אך במקרה זה, יום השמיני למילואים, הותרה כהוראת שעה אכילת הקודשים המיוחדים ליום זה.</p>
            <p style="font-weight:bold; text-align:center">בעלי חיים טהורים וטמאים (יא, א-כג)</p>
            <p>התורה קובעת כלל לכשרות חיות ובהמות: "מפרסת פרסה ושוסעת שסע" - שפרסתה סדוקה לכל גובהה, ו"מעלת גרה" - שדרכה להעלות את המזון שנכנס למעיה וללעוס אותו שוב.

התורה גם מקפידה למנות בעלי חיים שעונים רק לאחד הסימנים, ולהתריע על כך שלמרות סימן הכשרות האחד, יש להיזהר מאכילתם: גמל; שפן; ארנבת; חזיר.

כל אלו והאחרים שאינם עונים למבחני הכשרות, אסורים באכילה ופגריהם טמאים ומטמאים.

(מובן שגם בעלי החיים המותרים, חייבים בשחיטה כשירה והכשרה קודם לאכילתם).

גם לחיות המים סימני כשרות הכרחיים: בעלי סנפיר וקשקשת.

בהמשך הפסוקים, התורה מונה את בעלי הכנף האסורים וכן את "שרץ העוף ההולך על ארבע" כשהכוונה לחרקים השונים, למעט אלו שהם בעלי יכול ניתור.

(חשוב להדגיש, כי כיום אנו נזהרים לאבחן עצמאית את התקיימותם של הסימנים והמבחנים השונים, ומקפידים לאכול בעלי חיים הידועים כמותרים על פי מסורת רבת שנים).</p>
            <p style="font-weight:bold; text-align:center">דיני טומאת בעלי החיים הטמאים (יא, כד-מז)</p>
            <p>כאמור לעיל, בעלי החיים הטמאים אינם אסורים רק באכילה, אלא גם מטמאים במותם. התורה קובעת כי מגע בבעלי בפגרי הטמאים גורם לטומאת הגוף ולמי שנושא את הפגרים נוספת גדם טומאת הבגדים.

לצורך טהרה יש לטבול ולהמתין לשקיעת החמה.

כלי חרש, שונים בטומאתם מכלים אחרים, שכן אינם ניתנים לטהרה. הטומאה תפוג מהם רק כאשר ישוברו ויצאו מכלל שימושם.

התורה מסיימת את העניין בהדגישה את קדושתם של ישראל. ה' אומר : "כי אני ה' המעלה אתכם מארץ מצרים להיות לכם לאלוקים, והייתם קדושים, כי קדוש אני.</p>
        </section>
        <section id="section4">
<div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת תזריע</strong></h1></div>
            <p style="font-weight:bold; text-align:center">
               דיני יולדת (יב, א-ח)
            </p>
            <p>היולדת בן זכר, בזמן שהמקדש קיים ונוהגים דיני טהרת-קדושה והקרבת קורבנות, טמאה שבעה ימים. בסוף היום השביעי תטבול, אך טהורה תהיה רק בתום ארבעים יום כאשר תביא את קורבן היולדת. יולדת נקבה תטבול מקץ שבועיים ללידתה ואת קורבנה תביא לאחר שישים וששה ימים נוספים, סך הכול שמונים יום מהלידה.

ביום השמיני יש למול את הבנים.</p>
            <p style="font-weight:bold; text-align:center">נגעי צרעת באדם (יג, א-מז)</p>
            <p>התורה מבארת את דיני האדם שנגע בצרעת, תופעה שאינה מצויה בימינו. הצרעת על סוגיה השונים מופיעה כחברבורות או שינוי בצבע העור או השער. החשוד בנגע הצרעת צריך להגיע אל הכהן, שרק הוא מוסמך לדון בעניין. במקרים מסוימים, כאשר עדיין לא ניתן לאבחן אם מדובר בצרעת או בתופעה אחרת חולפת, הכהן יסגיר את הנגוע לשבוע, ורק אחרי כן, ולעיתים לאחר שבוע נוסף, יקבע לפי התפתחות והתפשטות התופעה אם אכן מדובר בטומאת מצורע.

בכל מקרה, כאשר יש חשד לצרעת, גם אם הכהן פוסק שאין מדובר במצורע, על האדם לטבול לטהרה. אם הנגוע נקבע כמצורע, הוא יורחק מן המחנה וינהגו בו כל הדינים המפורטים בהמשך, בפרשת מצורע.</p>
            <p style="font-weight:bold; text-align:center">נגעי הבגד (יג, מח-נט)</p>
            <p>נגע הצרעת עלול להגלות גם בבגדים. כאשר מופיעים כתמים ירוקים או אדומים בבגד יש להביאו אל הכהן. אם הכהן רואה כי יש חשד לצרעת, הוא יסגיר את הבגד לשבעה ימים ואז יראה אם יש התפשטות של הנגע. כאשר מתברר כי אכן הבגד נגוע בצרעת יש לשרוף אותו. לעיתים יצווה הכהן לכבס את הבגד ואז יפסוק שוב לפי התוצאות. במקרים אחרים יסתפק הכוהן בחיתוך מקום הצרעת ויאפשר לעשות שימוש בחלק הנקי.

כאשר לאחר הכיבוס סר הנגע והכוהן מטהר את הבגד, יש לטובלו בכל מקרה לצורך טהרתו המוחלטת.</p>
        </section>
        <section id="section5">
<div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת מצורע</strong></h1></div>
            <p style="font-weight:bold; text-align:center">
               דיני המצורע (יד, א-לב)
            </p>
            <p>כאשר נקבע אדם כמצורע, עליו לצאת אל 'מחוץ למחנה', כלומר אסור לו להיכנס לעזרת המקדש, למחנה מגורי הלווים ואף ליישוב כל ישראל אסור לו להיכנס.

כאשר סר ממנו הנגע יצא אליו הכהן. רק כשיפסוק הכוהן כי אכן חלף נגע הצרעת, יתחיל תהליך טהרתו: לוקחים שתי ציפורים טהורות, מקל עץ ארז, פיסת צמר צבועה ואגודת צמח האזוב.

שוחטים את אחת הציפורים ואת דמה נותנים לכלי חרס ובו מי-מעיין. לאחר שאוגדים את מקל הארז והאזוב בפיסת הצמר, טובלים אותם בכלי החרס שבו דם הציפור השחוטה וכך טובלים גם את הציפור החיה. מתיזים באצבע על המצורע שבע פעמים מתערובת הדם והמים ואת הציפור החיה משלחים לחופשי.

לאחר טקס זה, טובל המצורע וממתין עוד שבעה ימים. בתום ימי ההמתנה, עליו לגלח את כל שער ראשו וגופו. למחרת, ביום השמיני לטבילתו, מביא המצורע את קורבנו - שני כבשים זכרים, כבשה אחת, מנחת סולת בלולה בשמן ולוג שמן נוסף. לאחר הקרבת הקורבנות השונים, כל קורבן על-פי מתכונתו, נותנים מדם אחד הכבשים על תנוך אוזנו הימנית של המצורע וכן על בהוני ידו ורגלו הימניים, ועליהם נותנים גם מן השמן לאחר שמזים ממנו לכיוון המקדש. את יתרת השמן שופכים על ראשו של המצורע.

מצורע שאין ידו משגת לכל אלו, יכול להביא במקום אחד הכבשים והכבשה, שני יונים.</p>
            <p style="font-weight:bold; text-align:center">צרעת הבתים (יד, לג-נז)</p>
            <p>כאשר תופעת הצרעת נראית בבית מגורים, היא תופיע במין מראה ירוק או אדום. יש לקרוא לכהן ועל-פי החלטתו יוסגר הבית לשבעה ימים. אם התופעה מתפשטת לאחר ימי ההסגר, הכהן יצווה להוציא את האבנים הנגועות ולהרחיקן מחוץ לעיר. במקומן יניחו אבנים חדשות ויטויחו כראוי. אם תשוב התופעה, תוגדר התופעה כצרעת ממארת, ויאלצו להרוס את הבית עד ליסוד ולהרחיק את ההריסות אל מחוץ לעיר.

כל הנמצא בבית, אדם וכלים, בימי ההסגר טמא וזקוק לטהרה בטבילה.

אם לאחר ההסגר מתברר כי הבית נרפא מהצרעת, יטהר אותו הכהן בדומה לדרך טהרת המצורע: לוקחים שתי ציפורים טהורות, מקל עץ ארז, פיסת צמר צבועה ואגודת צמח האזוב. שוחטים את אחת הציפורים ואת דמה נותנים לכלי חרס ובו מי-מעיין. לאחר שאוגדים את מקל הארז והאזוב בפיסת הצמר, טובלים אותם בכלי החרס שבו דם הציפור השחוטה וכך טובלים גם את הציפור החיה. מתיזים באצבע על הבית המצורע שבע פעמים מתערובת הדם והמים ואת הציפור החיה משלחים לחופשי.</p>
            <p style="font-weight:bold; text-align:center">הזב, הזבה והנידה (טו, א-לג)</p>
            <p>איש או אישה זבים, או שפלטו זרע, נטמאים. במקרים מסוימים יטהרו מייד בטבילתם, במקרים אחרים יספרו שבעה ימים נקיים ורק אז יטבלו ולעיתים יחויבו בהבאת שני יונים לקורבן ורק אחר-כך יטהרו מטומאתם. מגעם של הזב והזבה אף הוא מטמא, ולכן כל הנוגע בהם ולעיתים אף הנוגע במושבם ובמיטתם, חייב להיטהר בטבילה.</p>
        </section>
        <section id="section6">
<div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת אחרי</strong></h1></div>
            <p style="font-weight:bold; text-align:center">
               עבודת יום הכיפורים (טז, א-לד)
            </p>
            <p>ה' מצווה את משה ללמד ולצוות את אהרון אחיו את סדר עבודת יום הכיפורים במשכן. עבודת יום הכיפורים כוללת כניסת הכהן הגדול לקודש הקודשים להקטרת קטורת. בגלל חשיבות העניין וחומרתו פותחת התורה בעניין זה, תוך אזהרה שמלבד כניסה אחת ויחידה זו, אל-לו לאהרון לבוא אל קודש הקודשים פנימה במהלך השנה כולה, ובהקשר לכך מזכירה את מיתת נדב ואביהוא.

העבודות המיוחדות של יום הכיפורים נעשות בבגדים לבנים, ולא בבגדי הזהב אותם לובש הכהן הגדול  בעת עבודתו הרגילה.

בין שאר עבודות היום הקדוש מזכירה התורה את הקרבת פר החטאת שמביא הכוהן הגדול לכפרתו ולכפרת בני ביתו ואת שני השעירים - 'שיער לה' ושעיר לעזאזל', שעל-פי גורל, אחד מהם מוקרב על המזבח והשני נלקח למיתה במדבר. השעיר לעזאזל מובל על-ידי שליח מיוחד, לאחר שהכוהן סומך על השעיר את ידיו ומכפר בו את כל עוונות ישראל.

עבודת הקורבנות כוללת כרגיל הקרבה על המזבח, זריקת הדם כל קרנות המזבח וביום הכיפורים גם הזאת דם הקורבנות על הפרוכת המבדילה בין הקודש ובין קודש הקודשים.

בצוותה על עבודת הכהן ביום הכיפורים, מזכירה התורה כי זהו יום תענית לכל ישראל יום האסור במלאכה - שבת שבתון לכפרת עוונות.</p>
            <p style="font-weight:bold; text-align:center">קורבנות - רק במקדש (יז, א-ט)</p>
            <p>הקרבת הקורבנות מותרת רק בבית המקדש. אחת ממטרות הקרבת הקורבן וזריקת דמו על המזבח היא כפרה לנפש האדם. כאשר מקריבים מחוץ למקדש ואת הדם שופכים במקום שאינו מזבח לה', כאילו שופכים את דם האדם, שכן "הדם הוא הנפש"!

דינו של המקריב מחוץ למקום המיועד - כרת.</p>
            <p style="font-weight:bold; text-align:center">איסור אכילת דם, וחובת כיסויו בעפר (יז, י-יד)</p>
            <p>בהמשך להגדרת דם הקורבן כמכפר על נפש האדם, אוסרת התרה אכילת דם (בהיותו בתוך בשר המאכל) או שתייתו. גם כאן אומרת התורה "כי הדם הוא בנפש יכפר", וממילא נועד להקרבה ולא לאכילה. גם כאשר שוחטים חיה או עוף למאכל ולא להקרבה, חובה לכסות לפחות חלק מן הדם בעפר.</p>
            <p style="font-weight:bold; text-align:center">אכילת נבלת העוף מטמאת (יז, טו-טז)</p>
            <p>נבלה של עוף טהור, שמותר באכילה אם נשחט כראוי, אינה מטמאת במגה. מחדשת התורה, שכאשר אוכלים את נבלת העוף, נטמאים וחייבים בטבילה ובכביסת הבגדים.</p>
            <p style="font-weight:bold; text-align:center">קדושת ישראל בטהרת המשפחה (יח, א-ל)</p>
            <p>הקב"ה מזהיר את ישראל לבל יחטאו בטומאת ממצרים ממנה הם עולים, ולא יסגלו את מעשי ארץ כנען אליה הם באים. עיקר ההזהרה מתייחסת לגילוי עריות במשפחה, לאיסור נידה ולמשכב זכר ובהמה. התורה כוללת במנהגים רעים אלו גם סוגים של עבודה זרה כהעברת הבנים למולך.

התורה עושה הקבלה בין עמי הארץ העומדים להיות מגורשים ממנה בגלל חטאיהם, למה שעלול לקרוא לישראל: "ותטמא הארץ, ואפקוד עוונה עליה, ותקיא הארץ את יושביה"

קדושה זו מחייבת את בני-ישראל במיוחד, כפי שמסיימת הפרשה במילים "אני ה' אלוקיכם". </p>
        </section>
        <section id="section7">
            <div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת קדושים</strong></h1></div>
            <p style="font-weight:bold; text-align:center">
               קדושה יתירה לישראל (יט, א-ב)
            </p>
            <p>פרשתנו פותחת במעין שנסתיימה הפרשה הקודמת: "קדושים תהיו". וגם הסיבה בפסוק זה ברורה ומודגשת: "כי קדוש אני". חובה על ישראל להיות מופרשים מן העריות ומן העבירות, בגלל קירבתם המיוחדת לקדושת הבורא.</p>
            <p style="font-weight:bold; text-align:center">דינים שונים (יט, ג-יט)</p>
            <p>"איש אמו ואביו תיראו" - התורה מקדימה יראת האם לעומת הפסוק "כבד את אביך ואת אמך", שם מקדימה את כיבוד האב, כיוון שעל-פי רוב ירא הבן מאביו יותר מאמו ומכבד את האם יותר מן האב.

-       "ואת שבתותי תשמורו" - התורה ממשיכה באותו פסוק בו אנו מצווים על יראת ההורים ומזהירה על שמירת השבת, לומר שאף אם ההורים מצווים לעבור על דבר ה' ולחלל את השבת אין לשמוע להם בכך.

-          איסור עבודה זרה.

-          אכילת זבח השלמים מותרת רק בשני הימים שלאחר ההקרבה.

-         בעת הקציר, יש להשאיר את פאת השדה ללוקטים עניים, וכן את השיבולים הבודדים, אחד או שניים, הנושרים מידי הקוצרים.

-         גם בכרם, יש להשאיר לעניים עוללות - הם אשכולות בעלות מבנה חסר, ואת הפרט - הם הענבים הנופלים בשעת הבציר.

-     אסור לגנוב ממון או שווה-ממון (איסור גניבה שבעשרת הדיברות מתייחס לגניבת נפש), לכחש בפיקדון או בהלוואה ולשקר בשבועה או בכל אופן הקשור לענייני ממונות.

-          אסור להישבע לשקר.

-          אין לעכב שכר שכיר ואסור לגזול.

-          אסור לקלל שום אדם.

-         אין לתת מכשול לפני עוור. משמעותו הרחבה של האיסור, כי אסור להטעות, להשיא עצה מטעה, לאדם שאינו מתמצא בתחום מסוים.

-       יש לשפוט בצדק: לא להטות לטובת הדל בגלל מסכנותו ולא לטובת העשיר בגלל כוחו.

-          אין לעסוק ברכילות.

-       "לא תעמוד על דם רעך": אין לעמוד מן הצד כאשר אדם עלול למות ואנו יכולים להצילו.

-          אסורה שנאת אחים.

-          יש להוכיח את העובר עבירה.

-        אסור לנקום - להשיב לאדם כגמולו, ואסור לנטור - להזכיר לאדם כי נהג בנו שלא כראוי אך אנו נוהגים אחרת.

-          "ואהבת לרעך כמוך".

-       אסור הרבעה בבעלי חיים, איסור כלאיים (כמו גפן וחיטה) בגידולי קרקע ואיסור שעטנז (צמר ופשתים) באריגים.</p>
            <p style="font-weight:bold; text-align:center">אשם שפחה חרופה (יט, כ-כב)</p>
            <p>השוכב עם 'שפחה חרופה', היא שפחה ששוחררה למחצה, אינו חייב מיתה, כי עדיין אינה ככל בת ישראל, אך חייב בהבאת קורבן אשם.</p>
            <p style="font-weight:bold; text-align:center">פירות עורלה ושנה רביעית (יט, כג-כה)</p>
            <p>הנוטע אילן, לא יאכל את פירותיו שלוש שנים ראשונות. בשנה הרביעית הפירות מותרים, אך מוגדרים "קודש הילולים לה'". חובה לעלות את הפירות לירושלים ולאוכלם שם בטהרה. אפשר גם לפדות את הפרות בשווים הכספי, ובכסף זה לקנות דברי מאכל אחרים ולאכול אותם בירושלים.

הקב"ה מבטיח כי שמירת מצוות אלו יביאו ברכה בפרי הארץ.</p>
            <p style="font-weight:bold; text-align:center">דינים שונים (יט, כו-לז)</p>
            <p> "לא תאכלו על הדם" - חז"ל למדו מפסוק זה איסורים רבים, ביניהם איסור אכילת קורבן לפני זריקת דמו אל המזבח; איסור אכילת בהמה לאחר השחיטה אך קודם שתמות.

-          אין לעסוק בחיזוי עתידות על  צורותיו השונות.

-          אין לגלח את פאות הראש ולהשוותן מעל גובה האוזן.

-          אין לגלח בתער את הזקן.

-          אסור לשרוט בבשר כאות אבל או לקעקע בעור.

-          אסור למסור את הבת לזנות.

-          לשמור את קדושת השבת.

-          לנהוג קדושה במקדש.

-          אין לפנות אל האוב והידעוני - סוגים שונים של חוזי עתידות בכוח הטומאה.

-          יש לכבד תלמידי חכמים זקנים.

-          אסור לבזות את הגר.

-          חובה להקפיד כעל מסחר הגון וישר ולא לרמות במשקל או במידה.</p>
            <p style="font-weight:bold; text-align:center">איסור מולך, אובות וידעונים (כ, א-ז)</p>
            <p>הקב"ה אוסר לנהוג כמנהגי הגויים העושים מדורה ומעבירים מעליה את הילדים. זוהי עבודה זרה ומשה 'מולך'. דינו של עובר איסור זה - מיתה. ה' מזהיר, שאם הסובבים את אותו עובר עבירה יעלימו עיניהם מהאיסור החמור שעבר ולא יביאוהו לדין, הוא בעצמו, הקב"ה, יפרע מאותו אדם ומכל משפחתו והסובבים אותו.

כך גם מזהירה שוב התורה את הפונים אל האובות והידעונים. אלו כאמור סוגים שונים של חוזי עתידות בכוח הטומאה.</p>
            <p style="font-weight:bold; text-align:center">קדושת הבית היהודי (כ, ח-כד)</p>
            <p>הקב"ה שב ומצווה את בני-ישראל על קדושתם. התורה מפרטת בהקשר זה דינים נוספים הקשורים לגילוי עריות בתוך המשפחה וכן איסורי נידה, משכב זכר ובהמה.

גם בפרשיה זו, קושרת התורה בין ירושת הארץ הטובה, ארץ ישראל זבת חלב ודבש מהגויים שמעשיהם רעים, לבין ההזהרה כי באם ינהגו ישראל במנהגים אלו, יגורשו אף הם מן הארץ.</p>
            <p style="font-weight:bold; text-align:center">קדושה גם במאכל (כ, כה-כו)</p>
            <p>קדושת ישראל מקבלת ביטוי גם בשמירה על כשרות האוכל. וכך מצווה התורה להבדיל בין הבהמה והעוף הטהורים לבין הטמאים. קדושה זו מייחדת את ישראל מהעמים.</p>
            <p style="font-weight:bold; text-align:center">דין האוב והידעוני (כ, כז) </p>
            <p>התורה אסרה כבר קודם את הפנייה אל האוב והידעוני וכאן היא מלמדת כי דינם מיתה בסקילה.</p>
        </section>
        <section id="section8">
  <div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת אמור</strong></h1></div>
            <p style="font-weight:bold; text-align:center">
              קדושת הכוהנים (כא,א-ט)
            </p>
            <p>ה' אומר למשה להזהיר את הכוהנים מפני טומאת מת מפאת קדושתם היתירה. לכהן אסור להיות במקום שבו הוא עלול להיטמא ממת. רק כאשר מדובר באחד משבעת הקרובים: אב ואם, בן ובת, אח ואחות או אישה - יכול הכוהן להיטמא להם.

אסור לכוהן לשאת אישה גרושה או פסולה.

הכוהנים מוזהרים גם במיוחד על איסורי מנהגי גויים באבלם, למרות שהאיסור נאמר לכל בני ישראל.

התורה מזהירה במיוחד גם את בנות הכוהנים לבל יכשלו בעוון זנות, שכן עובדת היותן בנות למשפחת הכהונה מחייבת אותן יותר.</p>
            <p style="font-weight:bold; text-align:center">קדושה יתרה לכוהן הגדול (כא, י-טו)</p>
            <p>הכהן הגדול, בגלל קדושתו היתירה אינו רשאי להיטמא אף לאביו ולאמו ולכל יתר קרוביו. אסור לו גם לשאת אלמנה, אף שהיא מותרת לכוהן הדיוט.</p>
            <p style="font-weight:bold; text-align:center">בעל-מום פסול לעבודה (כא, טז-כד)</p>
            <p>ה' מזהיר לבל יעבדו בבית המקדש כוהנים הסובלים ממום שאינו עובר. כוהנים אלו אומנם רשאים לאכול מן הקודשים, אך כאמור לא לעבוד ולשרת לפני ה' במקדש.</p>
            <p style="font-weight:bold; text-align:center">המותרים והאסורים באכילת קודשים (כב, א-טז)</p>
            <p>משה מזהיר את הכוהנים, על-פי ציווי ה', לבל יאכלו מן הקודשים, הקורבנות, בזמן שהם טמאים. גם כהן צרוע או זב אסור באכילת קודשים ככל כוהן טמא.

לזר, מי שאינו כהן, אסור לאכול 'תרומה'. עבד כנעני, שהוא קניינו של הכוהן, רשאי לאכול מן התרומה אך עבד עברי, שאין גופו קנוי לאדונו הכוהן, אינו רשאי לאכול ככל זר.

אשתו וילדיו של הכוהן רשאים לאכול תרומה. ביתו, משנשאת למי שאינו כוהן, תיאסר באכילה. אך אם התגרשה או התאלמנה ואין לה ילדים, היא 'חוזרת לבית אביה' ומותרת באכילה.</p>
            <p style="font-weight:bold; text-align:center">קורבן תמים (כב, יז-כה)</p>
            <p>התורה אוסרת להקריב קורבן אם אינו תמים, אם יש בו מום שאינו חולף. קורבן העוף נפסל רק בחסרון אבר אך לא בכל מום אחר. התורה מונה סוגים שונים של מומים הפוסלים.</p>
            <p style="font-weight:bold; text-align:center">דינים שונים בקורבנות (כב, כו-לג)</p>
            <p>התורה מונה דינים שונים בעניין הקורבנות: הקרבת בהמה מותרת רק מיום השמיני ללידתה; אסור לשחוט ביום אחד בהמה ובנה; כאשר אדם חושב, בזמן הקרבת הקורבן, כי הוא יאכל אותו מעבר לזמן המותר, הקורבן נפסל.</p>
            <p style="font-weight:bold; text-align:center">שבת ומועדים (כג, א-מד)</p>
            <p>התורה מפרטת את עניין השבת והמועדים:

שבת: לאחר ששה ימים של עבודה, מגיע יום השביעי - שבת שבתון לה', אסורה בו כל מלאכה.

פסח וחג המצות: י"ד בניסן הוא יום הפסח, יום בו מקריבים את קורבן הפסח. ט"ו בחודש הוא חג המצות. במשך שבעה ימים אסורה אכילת חמץ. ביום הראשון של החג וביום השיעי אסורה כל מלאכה.

העומר: ביום השני של חג הפסח, קוצרים את ראשית הקציר בכמות של מידת 'עומר' ומביאים אותה אל הכוהן. יחד עם העומר אותו מניף הכוהן יש להביא קורבן ומנחה. עם הנפת העומר מותרת באכילה התבואה החדשה שהייתה אסורה עד עתה.

מיום זה סופרים ארבעים ותשעה יום - ספירת העומר - וביום החמישים חג הקציר, הוא חג השועות יום מתן תורה. ביום זה מביאים מנחת שני לחמים מן התבואה החדשה.

יום זה הוא גם יום אסור במלאכה.

בהזכירה את הקציר שבה התורה ומזהירה להשאיר את פאת השדה לעניים וכן את השיבולים הבודדות, אחת או שתיים, שנופלות בעת הקציר.

ראש השנה: בא' בתשרי, ביום הראשון לחודש השביעי על-פי מניין החודשים, אנו מצווים שוב לשביתה ממלאכה. זהו ראש השנה המכונה בתורה יום זיכרון תרועה, יום שבו תוקעים בשופר.

יום הכיפורים: בעשור לחודש זה, הוא יום הכיפורים. אנו מצווים על שביתה ממלאכה ועל עינוי הנפש: איסור אכילה ושתייה נעילת נעלי עור ועוד.

סוכות: בחמשה עשר לחודש תשרי חוגגים את חג הסוכות. עיקרו, ישיבה בסוכה ונטילת ארבעת המינים - אתרוג, לולב, הדס וערבה. היום הראשון של החג וכך גם היום השמיני, שמיני עצרת (שמחת תורה), אסורים במלאכה. התורה גם מפרטת כמה מהקורבנות הקרבים בחג ומסבירה שחג זה הוא זיכרון לסוכות בהם הושיב הקב"ה את בני ישראל כשיצאו ממצרים.</p>
            <p style="font-weight:bold; text-align:center">הדלקת המנורה (כד, א-ד)</p>
            <p>להדלקת המנורה בבית המקדש יש לקחת שמן זית זך. את המנורה יש להדליק מידי ערב בהיכל בית המקדש.</p>
            <p style="font-weight:bold; text-align:center">לחם הפנים (כד, ה-ט)</p>
            <p>בכל שבת יש לערוך על שולחן הזהב שבהיכל שתיים-עשרה חלות עשויות סולת. החלות מסודרות על השולחן בשתי מערכות. כל מערכת, שש חלות סדורות זו על גב זו. חלות אלו נאכלות לכוהנים בטהרה.</p>
            <p style="font-weight:bold; text-align:center">דין המקלל וחוטאים אחרים (כד, י-כג)</p>
            <p>התורה מספרת על בנה של שלומית בת דברי, שמתוך כעס גידף את שם ה'. בני ישראל עצרו אותו עד שיצווה ה' מה דינו. הקב"ה אומר למשה שדינו בסקילה. בני ישראל מקיימים את ההוראה וסוקלים את המקלל.

התורה מלמדת גם כי דינו של הורג נפש במיתה, הורג בהמה ישלם את שוויה ופוגע באדם ומטיל בו מום, ישלם קנס על-פי שומת בית הדין.</p>
        </section>
        <section id="section9">
            <div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת בהר</strong></h1></div>
            <p style="font-weight:bold; text-align:center">
              שמיטה (כה,א-ז)
            </p>
            <p>לאחר שש שנות עבודת אדמה, יש לקדש את השנה השביעית ולהניח לעבודת הארץ. גידולי הקרקע בשנה זו הינם הפקר ומותרים לכל. מצוות השמיטה נוהגת רק בארץ ישראל.</p>
            <p style="font-weight:bold; text-align:center">יובל (כה, ח-יח)</p>
            <p>לאחר שבע שמיטות - ארבעים ותשע שנים, מגיעה שנת החמישים - שנת היובל. גם בשנה זאת נוהגים דיני שמיטה. בשנה זו יוצאים כל העבדים העבריים לחרות ושבים איש אל משפחתו. גם האחוזות והקרקעות שנמכרו מאיש לאיש, חוזרות לבעליהן. את שנת היובל יש לקדש בתקיעת שופר, ביום הכיפורים של שנת החמישים. בגלל השופר, הנקרא גם יובל, נקבע שם השנה לשנת יובל.

כיוון שתוקפה של עסקת הנדל"ן אמור להסתיים על-פי דין התורה בשנת היובל, יש להזהיר את הקונה כי עליו לשקלל נכון את המחיר ולקחת בחשבון את מספר השנים שנותרו עד היובל, אז תחזור הקרקע לבעליה הראשון. כך לא יחטאו המוכר או הקונה בהונאה.</p>
            <p style="font-weight:bold; text-align:center">מה נאכל בשנה השביעית...? (כה, יט-כב)</p>
            <p>התורה מעלה שאלה רטורית: "וכי תאמרו מה נאכל בשנה השביעית, הן לא נזרע ולא נאסוף את תבואתנו"?! והפסוק משיב: "וציוויתי את ברכתי לכם בשנה השישית, ועשות את התבואה לשלוש שנים" (השנה השישית, השביעית, וחלק מן השמינית, עד שתנבוט התבואה החדשה).</p>
            <p style="font-weight:bold; text-align:center">חזרת נכסי הנדל"ן לבעליהם (כה, כג-כח)</p>
            <p>התורה גם מסבירה את סיבת חזרת הקרקעות לבעלים הראשונים, על-פי החלוקה שנחלקה ארץ ישראללשבטים ולמשפחות: "כי לי הארץ, כי גרים ותושבים אתם עמדי".</p>
            <p style="font-weight:bold; text-align:center">גאולת קרקעות (כה, כט-לד) </p>
            <p>כחלק מרצון ה' שנכסי הנדל"ן ימצאו את דרכם חזרה לבעלים הראשונים, יורשי הנחלה בחלוקת הארץ, התורה מציבה 'תחנות יציאה' בעסקאות נדל"ן השונות. המוכר בית בעיר מוקמת חומה, יכול לגאול אותו - לרכוש חזרה מהמוכר, עד תום שנה מהמכירה. אך אם לא גאל עד תום שנה, המכירה היא לצמיתות ואינה חוזרת אף ביובל.

בית הנמצא בעיר שאינה מוקפת חומה, יכול להיגאל בכל עת, ואף אם אינו נגאל, חוזר חינם לבעלים בשנת היובל. דין זה מתייחס אף לערי הלווים.</p>
            <p style="font-weight:bold; text-align:center">איסור ריבית (כה, לה-לח)</p>
            <p>התורה אוסרת לקחת ריבית על הלוואה. ה' מזהיר מפני ניצול חולשת הלווה הזקוק לכסף, ואומר כי גם אם יילחץ הלווה ויתרצה לשלם ריבית - הוא, הקב"ה, אוסר זאת.</p>
            <p style="font-weight:bold; text-align:center">עבד עברי ועבד כנעני (לה, לט-מו)</p>
            <p>יהודי שמפאת מצבו הכלכלי נאלץ למכור עצמו לעבד, יקבל בבית הקונה, האדון היהודי, מעמד מיוחד. אסור להעבידו בעבודות בזויות ככל עבד. עבודתו תהיה כעבודת פועל שכיר. לאחר שש שנים הוא ישתחרר, ואם הגיעה שנת היובל לפני מלאת שש שנים לעבודתו, יצא לחופשי חינם. אין לרדות בעבד זה, וצריך לזכור כי בני ישראלהם עבדי ה' ולא עבדים לעבדים.

עבד גוי, קנוי בקניין הגוף ועבדותו מלאה ועולמית. הוא אינו יוצא לחירות, ועובר כנכס בירושה.</p>
            <p style="font-weight:bold; text-align:center">עברי הנמכר לגוי (כה, מז-נה)</p>
            <p>יהודי שמצבו הכלכלי קשה ומוכר עצמו לגוי, תושב הארץ, יוצא אף הוא בשנת היובל. אולם, על חבריו מישראלמוטלת החובה להזדרז ולגאול אותו בכסף לפני שנת החמישים. צריך גם לעמוד על כך שהגוי לא ירדה ביהודי, וכמו שהתורה מנמקת: " כי לי בני ישראלעבדים, עבדי הם אשר הוצאתי אותם  מארץ מצרים..."</p>
            <p style="font-weight:bold; text-align:center">איסור עבודה זרה, שמירת השבת והמקדש (כו, א-ב)</p>
            <p>בסיום הפרשה מחזקת התורה שלושה ציווים עליהם כבר למדנו: איסור עבודה זרה על סוגיה השונים, חיוב שמירת השבת וקדושת המקדש.</p>
        </section>
        <section id="section10">
             <div style="font-family: 'StamSefaradCLM'; font-size: 1.5rem; color: #333; text-align:center"><h1 class="auto-style1"><strong>נושאי הפרשה --- פרשת בחוקותי</strong></h1></div>
            <p style="font-weight:bold; text-align:center">
              "אם בחוקותי תלכו..." (כו, ג-יג)
            </p>
            <p>הקב"ה מבטיח לבני ישראל, שאם יקפידו ללכת בחוקות התורה יזכו לברכה בשדות ובפרי העץ, לשלום ולשלווה, לברכה בבית ולגדולה רוחנית וקרבה לה'.</p>
            <p style="font-weight:bold; text-align:center">"ואם לא תשמעו לי..." (כו, יד-מו)</p>
            <p>אם יסרבו בני ישראל לקבל את חוקי התורה ולא ישמעו בקול ה', צפויים להם עונשים כבדים. התורה מפרטת שורה ארוכה של מכות וחוליים בבית ובשדה, בבריאות ובמשפחה עד גירוש קולקטיבי מן הארץ, תוך מכות קשות מהאויבים הכובשים ומגלים.

בסיום הדברים הקשים מבטיח ה', כי גם בסופה של הדרך הקשה קיימת ה'תשובה' של הפרט ושל הכלל, וסוף ישראל לשוב לארצם על-פי הברית שכרת ה' עם האבות ומרוב אהבתו אותם.</p>
            <p style="font-weight:bold; text-align:center">נדרי ערך נפש (כז, א-ח)</p>
            <p>כאשר יהודי נודר לה' 'ערך נפש', כלומר, מתחייב להביא להקדש תמורת נפש מישראל באומרו "ערך פלוני עלי להקדש", אין מחשבים ערך כל-שהוא, מסחרי או רגשי. התורה קובעת ערכים קבועים שאינם קשורים לערך כספי משוערך.

וכך נקבע כי הנודר ערך זכר מבן עשרים עד שישים - ישלם להקדש חמישים שקלים, מגיל חמש ועד עשרים - עשרים שקלים, מבן חודש עד גיל חמש - חמשה שקלים ומגיל שישים ומעלה - חמשה עשר שקלים.

הנודר להביא להקדש ערך נקבה מגיל עשרים ועד שישים - ישלם שלושים שקלים, מבת חמש ועד עשרים -  עשרה שקלים, מגיל חודש עד גיל חמש - שלושה שקלים ומגיל שישים ומעלה - עשרה שקלים.

כאשר הנודר אינו יכול לעמוד בערכים אלו, יעריך הכוהן את מידת יכולתו ויקבע ערך כספי בהתאם.

כל השקלים האמורים, הם שקלי כסף הנוהגים באותם ימים.</p>
            <p style="font-weight:bold; text-align:center">הקדש ותמורתו (כז, ט-לד)</p>
            <p>כאשר מקדיש אדם בהמה טהורה וראויה לקורבן, אין דרך להמיר אותה כיוון שחלה קדושה על גופה. אם בכל זאת יבצע המקדיש פעולת המרה, תהיה היא ותמורתה קודש.

כאשר הבהמה המוקדשת טמאה, ובמילא אינה ראויה להקרבה, אין חלה הקדושה על גופה וניתן להמירה על פי הערכת שוויה על-ידי הכוהן, ובתוספת חומש - עשרים אחוזים.

כך גם המקדיש בית ורוצה לתת את תמורתו, עליו לקבל את הערכת הכוהן ולהוסיף עשרים אחוזים.

אך אם מעוניין אדם אחר, לא המקדיש, לקנות את המוקדש מגזבר ההקדש, לא יחויב בתוספת החומש.

שדה תבואה שהוקדש, אינו נפדה על-פי ערכו המסחרי, אלא על-פי קביעת התורה: סך חמישים שקל כסף לכל מידת 'חומר שעורים'.

גם במקרה זה, המקדיש יכול לגאול את שדהו בתוספת חומש. אם לא גאל, ישוב אליו השדה ביובל. אך אם קודם היובל מכר גזבר ההקדש את השדה לאחר, בהגיע היובל לא ישוב השדה לבעליו הראשונים אל יתחלק בין הכוהנים.

אך אם המקדיש אינו הבעלים המקורי של השדה (זה שקיבל את השדה בחלוקת הארץ) אלא קנה אותו מייד בעליו הראשונים, ישוב השדה בשנת היובל למי שקיבלו בירושת הארץ, גם אם נמכר על-ידי הגזבר.

התורה מפרטת בהמשך הכתובים עוד כמה מהדינים החלים על המוקדשים ותמורתם על-פי העקרונות שציינו.</p>
        </section>
    
    </div>
        <script>
            // Wait until DOM is fully loaded
            document.addEventListener('DOMContentLoaded', () => {
                const menu = document.querySelector('.menu');
            const toggleButton = document.querySelector('.menu-toggle');
            const menuLinks = document.querySelectorAll('.menu a');

            // Toggle menu visibility
            toggleButton.addEventListener('click', () => {
                if (menu.style.display === 'block') {
                    menu.style.display = 'none';
            } else {
                menu.style.display = 'block';
            }
            });

            // Smooth scrolling
            menuLinks.forEach(link => {
                link.addEventListener('click', function (e) {
                    e.preventDefault();
                    document.querySelector(this.getAttribute('href')).scrollIntoView({
                        behavior: 'smooth'
                    });
                    menu.style.display = 'none'; // Hide menu after clicking
                });
            });
            });
    </script>
    </form>
</body>
</html>
